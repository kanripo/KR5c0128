# -*- mode: mandoku-view -*-
#+TITLE: 莊子口義
#+DATE: 2015-08-29 00:31:11
#+PROPERTY: BASEEDITION HFL
#+PROPERTY: WITNESS WYG
#+PROPERTY: LASTPB  <md:KR5c0128_HFL_017-012b>
#+PROPERTY: JUAN 6

<pb:KR5c0128_WYG_006-1a>
欽定四庫¶全書
　莊子¶¶¶¶¶¶¶口義卷六
　　¶¶¶¶¶¶　<md:KR5c0128_HFL_018-001a>¶　　　　　　　　　宋　林希逸¶　撰
外篇秋水¶第十七
秋水時至百川灌河涇流之大兩涘渚涯之¶間不辯牛
馬於是焉河伯欣然自喜以天下¶之美為盡在己順流
而東行至於北海東面¶而視不見水端於是焉河伯始
旋其面目望¶洋向若而歎曰野語有之曰聞道百以為
<pb:KR5c0128_WYG_006-1b>
莫¶己若者我之謂也且夫我嘗聞少仲尼之聞¶而輕伯
夷之義者始吾弗信今我睹子之難¶<md:KR5c0128_HFL_018-001b>¶窮也吾非至於子
之門則殆矣吾長見笑於¶大方之家¶
　涇濁也黃河之水驟至而濁拍滿兩岸故¶曰涇流之
　大兩涘非涇渭之涇也渚涯河¶中洲渚也渚涯兩字
　一般輕重若以涯訓¶際則間字下不得不辯牛馬逺
　而見不明¶也不見水端不知水之自來也洋海中也¶
　若海神名也世間道理千般萬般只聞其¶百自以為
<pb:KR5c0128_WYG_006-2a>
　多聞道百三字想古有此語意¶在夫子與伯夷故借
　河海以言之大方大¶<md:KR5c0128_HFL_018-002a>¶道也¶
北海若曰井蛙不可以語於海者拘於虚也¶夏蟲不可
以語於氷者篤於時也曲士不可¶以語於道者束於教
也今爾出於涯涘觀於¶大海乃知爾醜爾將可與語大
理矣天下之¶水莫大於海萬川歸之不知何時止而不
盈¶尾閭泄之不知何時已而不虚春秋不變水¶旱不知
此其過江河之流不可為量數而吾¶未嘗以此自多者
<pb:KR5c0128_WYG_006-2b>
自以比形於天地而受氣¶於隂陽吾在天地之間猶小
石小木之在大¶<md:KR5c0128_HFL_018-002b>¶山也方存乎見少又奚以自多¶
　拘於虚者言⬤於其所居也篤於時者言¶所知止一
　時也蟪蛄不知春秋之𩔖知爾¶醜者言知自愧也尾
　閭沃焦也出山海經¶言海水至此隨沃隨乾以海比
　之天地但¶見其小豈知其大禪家所謂任大也須從¶
　地起更髙猶自有天來便是此意¶
計四海之在天地之間也不似礨空之在大¶澤乎計中
<pb:KR5c0128_WYG_006-3a>
國之在海内不似稊米之在太倉¶乎號物之數謂之萬
人處一焉人卒九州榖¶<md:KR5c0128_HFL_018-003a>¶食之所生舟車之所通人處一
焉此其比萬¶物也不似豪末之在於馬體乎五帝之所
連¶三王之所争仁人之所憂任士之所勞盡此¶矣伯夷
辭之以為名仲尼語之以為愽此其¶自多也不似爾向
之自多於水乎¶
　礨空小穴也蜂窠之𩔖人卒人衆也人在¶萬物之中
　只為一物之數此合太虚之間¶凡有名可名者論之
<pb:KR5c0128_WYG_006-3b>
　也其在九州之内又¶只是一件此合草木鳥獸論之
　也此兩句¶發得極妙樂軒云乾坤雖大人身小拳石¶<md:KR5c0128_HFL_018-003b>¶
　空中作勝逰便是此意世界之小如此五¶帝三王萬
　聖千賢所知所能不出其内似¶此說話固是曠逺發
　得亦自有理伯夷辭¶之以為名夫子語之以為愽此
　語從前誰¶道得任士任事之人言治世之士也¶
河伯曰然則吾大天地而小豪末可乎北海¶若曰否夫
物量無窮時無止分無常終始無¶故是故大知觀於逺
<pb:KR5c0128_WYG_006-4a>
近故小而不寡大而不¶多知量無窮證曏今故故遥而
不悶掇而不¶跂知時無止察乎盈虚故得而不喜失而
不¶<md:KR5c0128_HFL_018-004a>¶憂知分之無常也明乎坦塗故生而不恱死¶而不禍
知終始之不可故也計人之所知不¶若其所不知其生
之時不若未生之時以其¶至小求窮其至大之域是故
迷亂而不能自¶得也由此觀之又何以知豪末之足以
定至¶細之倪又何以知天地之足以窮至大之域¶
　這一轉話又好前言其大於此又言無小¶無大即所
<pb:KR5c0128_WYG_006-4b>
　謂天下莫大於秋毫之末而太¶山為小也物量無窮
　言物不可得而量度¶也時無止言寒暑晝夜相尋無
　已也分無¶<md:KR5c0128_HFL_018-004b>¶常言有無得失人之分劑或先或後初無¶
　定也終始無故言無終無始無新無故也¶是故大知
　者謂有大智之人而後有下面¶四知也觀逺猶近故
　不以大小為多寡而¶後知量之無窮也證鄉考明也
　今故今古¶也明於今古之為一故迎而未至者雖逺¶
　而不憂掇而可取者雖易而不跂待之而¶後知時之
<pb:KR5c0128_WYG_006-5a>
　無定止也盈得也虚失也盈虚¶消長與時偕行不以
　此為喜愠而後知分¶劑之無常也明乎坦塗者猶曰
　識乎正道¶<md:KR5c0128_HFL_018-005a>¶也由乎正道而生死聽之即夀夭不貳脩¶
　身以俟之意明乎此則知終亦猶始不可¶以終為故
　也此便是原始要終之說人之¶所知者人也其所不
　知者天也且如既生¶之後我則知之未生之前我何
　由知之即¶禪家所謂父母未生以前道一句子至小¶
　我也至大天也以我至小欲窮至大之天¶宜乎迷亂
<pb:KR5c0128_WYG_006-5b>
　而不樂此數語若在禪家便是¶一大公案也莊子即
　等閒說了自是故大¶知而下是解上面數句其辭伸
　縮長短齊¶<md:KR5c0128_HFL_018-005b>¶而不齊此文法也倪端也域方所也語其¶
　小而無端窮其大而無所故曰何以定至¶細之倪何
　以窮至大之域¶
河伯曰世之議者皆曰至精無形至大不可¶圍是信情
乎北海若曰夫自細視大者不盡¶自大視細者不明夫
精小之微也垺大之殷¶也故異便此勢之有也夫精粗
<pb:KR5c0128_WYG_006-6a>
者期於有形¶者也無形者數之所不能分也不可圍者
數¶之所不能窮也可以言論者物之粗也可以¶意致者
物之精也言之所不能論意之所不¶<md:KR5c0128_HFL_018-006a>¶能察致者不期精
粗焉¶
　此一轉又好至精者無形細也不曰至小¶而曰至精
　皆是文之活處信情者謂信乎¶此語之實耶自細視
　大者不盡管中窺天¶之𩔖也自大視細者不明鵬鳥
　下視野馬¶塵埃之𩔖也小之微者曰精言小而又小¶
<pb:KR5c0128_WYG_006-6b>
　者也大之盛者曰垺言大而又大者也殷¶盛也異便
　異宜也就小大上又生出此兩¶句也是精絶無形之
　小不可以數分曰毛¶曰芴亦不可也不可圍之大不
　可以數盡¶<md:KR5c0128_HFL_018-006b>¶曰秭曰兆亦不可也物無精粗皆局於形¶
　故可以言論可以意推若小者大者皆無¶形則言不
　可論意不可極既曰無形則不¶可以精粗言矣故曰
　不期精粗焉察致者¶察其極至也¶
是故大人之行不出乎害人不多仁恩動不¶為利不賤
<pb:KR5c0128_WYG_006-7a>
門𨽻貨財弗争不多辭讓事焉不¶借人不多食乎力不
賤貪汙行殊乎俗不多¶辟異為在從衆不賤佞謟世之
爵禄不足以¶為勸戮恥不足以為辱知是非之不可為
分¶<md:KR5c0128_HFL_018-007a>¶細大之不可為倪聞曰道人不聞至德不得¶大人無
已約分之至也¶
　雖不害物而亦不以愛物為能故曰不出¶乎害人不
　多仁恩門𨽻賤役而求利者也¶如曰雖執鞭之事吾
　亦為之我雖不求利¶而亦不以賤役而求利者為非
<pb:KR5c0128_WYG_006-7b>
　故曰動不¶為利不賤門𨽻纔有賤役貴己之念則有¶
　迹矣我不争貨財而亦不以辭讓為能故¶曰貨財不
　争不多辭讓以辭讓自多則近¶名矣事事皆自為之
　而無所資於人然亦¶<md:KR5c0128_HFL_018-007b>¶不盡用其力以自食故曰事焉
　不借人不¶多食乎力言有餘不敢盡也貪汙之人亦¶
　不鄙賤之爾為爾我為我也故曰不賤貪¶汙其行實
　異乎人而不自為崖異故曰行¶殊乎俗不多辟異也
　辟僻也辟異崖異也¶為在從衆和光同塵也不賤佞
<pb:KR5c0128_WYG_006-8a>
　謟由由然¶與處焉能凂我之意也不賤不鄙惡之也¶
　若此等人無分是非混同細大此則道人¶也至德也
　大人也不聞無名也不得無得¶無喪也約分者言㑹
　至理於至約而盡己¶<md:KR5c0128_HFL_018-008a>¶分之事也聞曰我聞於古有此
　語也約分¶即盡己也但如此換字耳¶
河伯曰若物之外若物之内惡至而倪貴賤¶惡至而倪
小大北海若曰以道觀之物無貴¶賤以物觀之自貴而
相賤以俗觀之貴賤不¶在己以差觀之因其所大而大
<pb:KR5c0128_WYG_006-8b>
之則萬物莫¶不大因其所小而小之則萬物莫不小知
天¶地之為稊米也知豪末之為丘山也則差數¶覩矣以
功觀之因其所有而有之則萬物莫¶不有因其所無而
無之則萬物莫不無知東¶<md:KR5c0128_HFL_018-008b>¶西之相反而不可以相無則
功分定矣以趣¶觀之因其所然而然之則萬物莫不然
因其¶所非而非之則萬物莫不非知堯桀之自然¶而相
非則趣操覩矣¶
　前言不賤門𨽻不賤貪汙所以換此一轉¶又添箇貴
<pb:KR5c0128_WYG_006-9a>
　賤與細大同說若物之外内者¶合物之内外而論之
　也至極也惡至何者¶為極也貴賤小大求其端倪於
　何而極盡¶其理以物觀之自貴而相賤雞壅豨苓時¶
　乎為帝也在我則不見在彼則知之百骸¶<md:KR5c0128_HFL_018-009a>¶九竅賅而
　存焉其遞相為君臣乎亦此意¶也此一句下得最好
　貴賤不在己即軒冕¶儻來寄之意也差等差也天地
　只此稊米¶豪末可敵泰山則其等差之數不足言蓋¶
　可見矣功分功勞分限也各任一職以為¶功故曰功
<pb:KR5c0128_WYG_006-9b>
　分農商工賈隨分以致其力而¶世問少一件不得亦
　猶東西南北雖相反¶而不可以相無也趣操者趨向
　志操也以¶堯為是以桀為非固趣操之當然然以不¶
　有廢者君何以興觀之則趣操之不可定¶<md:KR5c0128_HFL_018-009b>¶可見矣因
　其大小因其有無因其然非即¶齊物因是之意¶
昔者堯舜讓而帝之噲讓而絶湯武争而王¶白公争而
滅由此觀之争讓之禮堯桀之行¶貴賤有時未可以為
常也¶
<pb:KR5c0128_WYG_006-10a>
　把堯舜與之噲湯武與白公相形而言此¶皆憤時之
　激論中間多有此𩔖但觀其文¶勢可也¶
梁麗可以衝城而不可以窒穴言殊器也騏¶⬤驊騮一
日而馳千里捕䑕不如狸狌言殊¶<md:KR5c0128_HFL_018-010a>¶技也鴟鵂夜撮蚤察
毫末晝出瞋目而不見¶丘山言殊性也故曰蓋師是而
無非師治而¶無亂乎是未明天地之理萬物之情者也
是¶猶師天而無地師隂而無陽其不可行明矣¶然且語
而不舍非愚則誣也帝王殊禪三代¶殊繼差其時逆其
<pb:KR5c0128_WYG_006-10b>
俗者謂之⬤夫當其時順¶其俗者謂之義之徒黙黙乎
河伯汝惡知貴¶賤之門小大之家¶
　梁屋梁也麗音禮屋棟也大小各有所用¶故曰殊器
　騏⬤狸狌各有所能故曰殊技¶<md:KR5c0128_HFL_018-010b>¶鴟鵂訓狐也梟也夜
　則眼明見日則暗性¶不同也是非治亂不能相無亦
　人世之所¶必有者故以殊器殊技殊性者而喻之天¶
　地隂陽亦喻其不可相無也簒夫義徒即¶是堯桀之
　論¶
<pb:KR5c0128_WYG_006-11a>
河伯曰然則我何為乎何不為乎吾辭受趣¶舍吾終柰
何北海若曰以道觀之何貴何賤¶是謂反衍無拘而志
與道大蹇何少何多是¶謂謝施無一而行與道參差嚴
乎若國之有¶君其無私德繇繇乎若祭之有社其無私
福¶<md:KR5c0128_HFL_018-011a>¶汎汎乎其若四方之無窮其無所畛域兼懐¶萬物其
孰承翼是謂無方萬物一齊孰短孰¶長道無終始物有
死生不恃其成一虚一滿¶不位乎其形年不可舉時不
可止消息盈虚¶終則有始是所以語大義之方論萬物
<pb:KR5c0128_WYG_006-11b>
之理¶也物之生也若驟若馳無動而不變無時而¶不移
何為乎何不為乎夫固將自化¶
　這一問又好言既無貴賤既無是非則我¶之辭受取
　舍將何所從衍寛裕也反反而¶求之也以道觀之而
　無貴賤則反求於吾¶<md:KR5c0128_HFL_018-011b>¶身自綽綽寛裕故曰反衍若以
　貴賤是非¶自為拘束則與道相違矣故曰無拘其志¶
　與道大蹇蹇違礙也施則有多有少謝去¶其施則無
　多無少故曰謝施若執一而行¶拘於多少之施則與
<pb:KR5c0128_WYG_006-12a>
　道差池矣故曰無一¶而行與道參差國之有君祭之
　有社皆諭¶此心以道為主也而無所用其私故曰無¶
　私德無私福此心廣大如四方之外無所¶極窮則無
　私畦町矣故曰無所畛域三句¶三箇其字下得自别
　萬物皆備於我是兼¶<md:KR5c0128_HFL_018-012a>¶懐也而無所私愛故曰其孰承
　翼承翼拱¶扶之也此二字形容私愛之意無方即無¶
　心也我既無心則物無短長亦無生死不¶恃其成即
　前所謂不雄成也盈虚隨時不¶可一定故曰一虚一
<pb:KR5c0128_WYG_006-12b>
　滿不位乎其形不位¶不定也無古今則年不可舉無
　去無來則¶時不可止矣大義即大道也物之生也若¶
　驟若馳即所謂逝者如斯夫變動轉移無¶時不然何
　者為為何者為不為是皆聽造¶化自然而已故曰夫
　固將自化¶<md:KR5c0128_HFL_018-012b>¶
河伯曰然則何貴於道邪北海若曰知道者¶必達於理
達於理者必明於權明於權者不¶以物害己至德者火
弗能熱水弗能溺寒暑¶弗能害禽獸弗能賊非謂其薄
<pb:KR5c0128_WYG_006-13a>
之也言察乎¶安危寧於禍福謹於去就莫之能害也故
曰¶天在内人在外德在乎天知天人之行本乎¶天位乎
得蹢䠱而屈伸反要而語極¶
　此一問又好言既聽造化之所為則人亦¶不必學道
　矣朱文公問答書中廖德明亦¶曽有此問文公皆不
　曽答想難言也莊子¶<md:KR5c0128_HFL_018-013a>¶到這裏說箇權字自是作家又
　有不以物¶害己一句愈自分曉看來莊子見道自是¶
　親切特讀其書者看他不破道總言也理¶事物各有
<pb:KR5c0128_WYG_006-13b>
　之理也權用之在我者有道之¶全體而後有此大用
　也明於權者不以物¶害己知輕重也水火禽獸盜賊
　四句着四¶弗能字却以非謂一句結之看他語脈極¶
　是下得有力薄迫近之也至德之人固知¶事事有數
　豈物所能害然亦不謂恃此可¶以薄之而不能也譬
　如死於水火固曰有¶<md:KR5c0128_HFL_018-013b>¶命自投於水火可乎下云謹於
　去就其意¶愈明亦猶孟子曰知命者不立巖牆之下¶
　也察安危定禍福謹去就便是道心中有¶人心何嘗
<pb:KR5c0128_WYG_006-14a>
　皆說聽之自然莊子到此處何¶嘗鶻突寧定也天在
　内人在外即前篇所¶謂主者天道臣者人道也德在
　乎天此言¶自然之德也而必曰知天人之行這箇知¶
　字便從人心上起來本乎自然而安於其¶所得故曰
　本乎天位乎得此句又屬道心¶位居之安也蹢䠱進
　退也屈伸進退各循¶<md:KR5c0128_HFL_018-014a>¶其理此句又屬人心發明至此
　道之至要¶也理之至極也故曰反要而語極猶孟子¶
　曰將以反說約也¶
<pb:KR5c0128_WYG_006-14b>
曰何謂天何謂人北海若曰牛馬四足是謂¶天落馬首
穿牛鼻是謂人故曰無以人滅天¶無以故滅命無以得
殉名謹守而勿失是謂¶反其真¶
　這數句發得人心道心愈分曉牛馬四足¶得於天自
　然者不絡不穿將無所用此便¶是人心一段事以人
　滅天以故滅命貪得¶<md:KR5c0128_HFL_018-014b>¶而徇名則人心到此流於危矣
　三言無以¶乃禁止之辭猶四勿也既知天又知人於¶
　此謹守而勿失則天理全矣故曰是謂反¶其真命天
<pb:KR5c0128_WYG_006-15a>
　理也故人事也得得失之得也¶
⬤憐蚿蚿憐蛇蛇憐風風憐目目憐心⬤謂¶蚿曰吾以
一足趻踔而行予無如矣今子之¶使衆足獨柰何蚿曰
不然子不見夫唾者乎¶噴則大者如珠小者如霧雜而
下者不可勝¶數也今予動吾天機而不知其所以然蚿
謂¶蛇曰吾以衆足行而不及子之無足何也蛇¶<md:KR5c0128_HFL_018-015a>¶曰夫天
機之所動何可易耶吾安用足哉蛇¶謂風曰予動吾脊
脇而行則有似也今子蓬¶蓬然起於北海蓬蓬然入於
<pb:KR5c0128_WYG_006-15b>
南海而似無有¶何也風曰然予蓬蓬然起於北海而入
於南¶海也然而指我則勝我䠓我亦勝我雖然夫¶折大
木蜚大屋者唯我能也故以衆小不勝¶為大勝也為大
勝者唯聖人能之¶
　⬤無角一足而行見山海經蚿百足虫也¶蛇無足者
　也自一足說到無足皆言天機¶自然之動可謂世間
　至竒之文中間又以¶<md:KR5c0128_HFL_018-015b>¶人之唾喻蚿之足此處又妙其
　末却歸在¶風上而目與心兩項却不說此皆文字變¶
<pb:KR5c0128_WYG_006-16a>
　換竒而又竒者也趻踔一足行之貌也無¶如矣無似
　我者也何可易耶不可變易也¶有似有可見之像也
　蓬蓬然風聲也指我¶以手指風也䠓我以足踐風也
　就風之中¶又添說箇小不勝大勝愈見竒特即人衆¶
　勝天天定勝人之意小雖不勝而大勝則¶萬物孰能
　出於造化之外哉自然而然者¶物物不可違也¶<md:KR5c0128_HFL_018-016a>¶
孔子逰於匡宋人圍之數匝而弦歌不輟子¶路入見曰
何夫子之娛也孔子曰來吾語汝¶我諱窮乆矣而不免
<pb:KR5c0128_WYG_006-16b>
命也求通久矣而不得¶時也當堯舜而天下無窮人非
知得也當桀¶紂而天下無通人非知失也時勢適然夫
水¶行不避蛟龍者漁父之勇也陸行不避兕虎¶者獵夫
之勇也白刃交於前視死若生者烈¶士之勇也知窮之
有命知通之有時臨大難¶而不懼者聖人之勇也由處
矣吾命有所制¶矣無幾何將甲者進辭曰以為陽虎也
故圍¶<md:KR5c0128_HFL_018-016b>¶之今非也請辭而退¶
　此叚只言時命自然非人力所預知道者¶又何懼焉
<pb:KR5c0128_WYG_006-17a>
　中間以漁父獵夫烈士比聖人¶亦自有理由處矣令
　其止息不必言之意¶
公孫龍問於魏牟曰龍少學先王之道長而¶明仁義之
行合同異離堅白然不然可不可¶困百家之知窮衆口
之辯吾自以為至達已¶今吾聞莊子之言汒焉異之不
知論之不及¶與知之弗若與今吾無所開吾喙敢問其
方¶公子牟𨼆機太息仰天而笑曰子獨不聞夫¶<md:KR5c0128_HFL_018-017a>¶塪井之
鼃乎謂東海之鼈曰吾樂與吾跳梁¶乎井幹之上入休
<pb:KR5c0128_WYG_006-17b>
乎缺甃之崖赴水則接腋¶持頥蹶泥則沒足滅跗還虷
蠏與科斗莫吾¶能若也且夫擅一壑之水而跨跱塪井
之樂¶此亦至矣夫子奚不時來入觀乎東海之鼈¶左足
未入而右⬤已縶矣於是逡巡而却告¶之海曰夫千里
之逺不足以舉其大千仞之¶髙不足以極其深禹之時
十年九潦而水弗¶為加益湯之時八年七旱而崖不為
加損夫¶不為頃乆推移不以多少進退者此亦東海¶<md:KR5c0128_HFL_018-017b>¶之
大樂也於是塪井之鼃聞之適適然驚規¶規然自失也
<pb:KR5c0128_WYG_006-18a>
且夫知不知是非之境而猶欲¶觀於莊子之言是猶使
蚉負山商蚷馳河也¶必不勝任矣且夫知不知論極妙
之言而自¶適一時之利者是非塪井之鼃與且彼方跐¶
黃泉而登大皇無南無北奭然四解淪於不¶測無東無
西始於𤣥冥反於大通子乃規規¶然而求之以察索之
以辯是真用管闚天用¶錐指地也不亦小乎子往矣且
子獨不聞夫¶夀陵餘子之學行於邯鄲與未得國能又
失¶<md:KR5c0128_HFL_018-018a>¶其故行矣直匍匐而歸耳今子不去將忘子¶之故失
<pb:KR5c0128_WYG_006-18b>
子之業公孫龍口呿而不合舌舉而¶不下乃逸而走¶
　公孫龍當時之辯者也指其名而言之所¶以闢之也
　井蛙海鼈之喻都是撰出不知¶這老子胸中如何有
　許多劣相虷井中赤¶虫也蠏螃蠏也坎井之地虷蠏
　科斗皆周¶旋其中故曰還虷蠏與科斗九年之水七¶
　年之旱人人如此說安得水旱如此之久¶信然人𩔖
　盡矣莊子⬤箇十年九潦八年¶<md:KR5c0128_HFL_018-018b>¶七旱字便自别了這
　般等閒處亦看得筆¶力適適猶虩虩也商蚷小虫也
<pb:KR5c0128_WYG_006-19a>
　跐蹈也大¶皇天也下蹈黃泉上登于天言其見趣之¶
　髙逺也奭然即釋然也四解四達也淪於¶不測所入
　者深也始於𤣥冥言在於無極¶之先也反於大通歸
　於至道也以察察之¶小明而欲窮索之以言辯不亦
　小乎邯鄲¶失行之喻尤佳國能邯鄲國中所能之步¶
　也學未成而故步又失所以匍匐歸也列¶子所言魏
　牟公孫龍與此全異¶<md:KR5c0128_HFL_018-019a>¶
莊子釣於濮水楚王使大夫二人往先焉曰¶願以境内
<pb:KR5c0128_WYG_006-19b>
累矣莊子持竿不顧曰吾聞楚有¶神龜死已三千嵗矣
王巾笥而藏之廟堂之¶上此龜者寧其死為留骨而貴
乎寧其生而¶曵尾於塗中乎二大夫曰寧生而曵尾於
塗¶中莊子曰往矣吾將曵尾於塗中¶
　往先者往見之先道此意也以境内累者¶言欲托之
　以國也死留骨生曵尾之喻真¶是竒特¶
恵子相梁莊子往見之或謂恵子曰莊子來¶<md:KR5c0128_HFL_018-019b>¶欲代子相
於是恵子恐搜於國中三日三夜¶莊子往見之曰南方
<pb:KR5c0128_WYG_006-20a>
有鳥其名鵷鶵子知之¶乎夫鵷鶵發於南海而飛於北
海非梧桐不¶止非練實不食非醴泉不飲於是鴟得腐
䑕¶鵷鶵過之仰而視之曰嚇今子欲以子之梁¶國而嚇
我邪¶
　嚇恐奪其食而為此聲也以鴟之腐䑕而¶嚇鳳比恵
　子以國相而嚇我不知此老何¶處得許多好譬喻自
　莊子而下為文字者¶無非⬤其機闗這一部書天地
　間如何少¶<md:KR5c0128_HFL_018-020a>¶得莊子恵子最相厚善此事未必有之戲¶
<pb:KR5c0128_WYG_006-20b>
　以相譏爾練實竹實也¶
莊子與恵子逰於濠梁之上莊子曰儵魚出¶逰從容是
魚樂也恵子曰子非魚安知魚之¶樂莊子曰子非我安
知我不知魚之樂恵子¶曰我非子固不知子矣子固非
魚也子之不¶知魚之樂全矣莊子曰請循其本子曰汝
安¶知魚樂云者既已知吾知之而問我我知之¶濠上也¶
　這一般說話又竒循其本者請反其初也¶<md:KR5c0128_HFL_018-020b>¶言汝當初
　問我非魚安知魚之樂是汝知¶我之意方有此問汝
<pb:KR5c0128_WYG_006-21a>
　既如此知我則我於¶濠上亦如此知魚也二人最為
　相知想當¶時對語亦自可觀¶
　此篇河伯海若問答正好與傅燈録忠國¶師無情說
　法無心成佛問答同看大慧云¶這老子軟頑撞着這
　僧又軟頑黏住了問¶謂其家活大門户大波瀾濶命
　根斷這數¶語莊子却當得(大慧語録/見普說中)¶<md:KR5c0128_HFL_019-001a>¶¶
外篇至樂¶第十八
天下有至樂無有哉有可以活身者無有哉¶今奚為奚
<pb:KR5c0128_WYG_006-21b>
據奚避奚處奚就奚去奚樂奚惡¶夫天下之所尊者富
貴夀善也所樂者身安¶厚味美服好色音聲也所下者
貧賤夭惡也¶所苦者身不得安逸口不得厚味形不得
美¶服目不得好色耳不得音聲若不得者則大¶憂以懼
其為形也亦愚哉夫富者苦身疾作¶<md:KR5c0128_HFL_019-001b>¶多積財而不得盡
用其為形也亦外矣夫貴¶者夜以繼日思慮善否其為
形也亦疏矣人¶之生也與憂俱生夀者惛惛久憂不死
何之¶苦也其為形也亦逺矣烈士為天下見善矣¶未足
<pb:KR5c0128_WYG_006-22a>
以活身吾未知善之誠善邪誠不善邪¶若以為善矣不
足活身以為不善矣足以活¶人故曰忠諫不聽蹲循勿
争故夫子胥争之¶以殘其形不争名亦不成誠有善無
有哉今¶俗之所為與其所樂吾又未知樂之果樂耶¶果
不樂耶吾觀夫俗之所樂舉羣趣者誙誙¶<md:KR5c0128_HFL_019-002a>¶然如將不得
已而皆曰樂者吾未之樂也亦¶未之不樂也果有樂無
有哉吾以無為誠樂¶矣又俗之所大苦也故曰至樂無
樂至譽無¶譽天下是非果未可定也雖然無為可以定¶
<pb:KR5c0128_WYG_006-22b>
是非至樂活身唯無為幾存¶
　此篇乃是以前篇不以物害己一叚推廣¶言之奚為
　奚據以下四句言若何而可也¶便與屈原卜居文勢
　一同富貴夀善四等¶人也善惡名譽也疾作勤而作
　之也思慮¶善否為職事而思其憂也惛惛老而不聰¶<md:KR5c0128_HFL_019-002b>¶
　明也烈士為名譽者也四叚本同意皆以¶物害己者
　今既說貴富夀三叚了却以烈¶士一叚如此發明變
　換語勢此文法也蹲¶循與逡巡同争則殘其形不争
<pb:KR5c0128_WYG_006-23a>
　名不成此¶兩句說破世故為名而至於殘其形不得¶
　謂之善矣今俗之所為以下結前四叚也¶舉羣趨者
　言舉世羣然而趨之也誙誙然¶必取之意可已而不
　已故曰如將不得已¶吾未之樂未之不樂者謂世俗
　所謂樂不¶樂我皆未知如何也此深鄙之之意然我¶<md:KR5c0128_HFL_019-003a>¶
　以無為為樂而俗人反以為大苦也至樂¶在於無樂
　至譽在於無譽而世俗之人孰¶知無樂之樂無譽之
　譽乎然則天下是非¶果未可定也雖然惟無為可以
<pb:KR5c0128_WYG_006-23b>
　定是非如¶此數句須識他文字揖向起伏方見好處¶
　幾存者言無為則庶幾存其樂也¶
請嘗試言之天無為以之清地無為以之寧¶故兩無為
相合萬物皆化芒乎芴乎而無從¶出乎芴乎芒乎而無
有象乎萬物職職皆從¶無為殖故曰天地無為也而無
不為也人也¶<md:KR5c0128_HFL_019-003b>¶孰能得無為哉¶
　此數行乃是收結前語兩無為相合而後¶能化生萬
　物便是無為無不為也無從出¶者不見其所由始也
<pb:KR5c0128_WYG_006-24a>
　殖生也萬物皆在自¶然中生故曰皆從無為殖
　此篇自天下有¶至樂至無為哉只是一片文字起伏
　抑揚¶最好玩味¶
莊子妻死恵子弔之莊子則方箕倨鼓盆而¶歌恵子曰
與人居長子老身死不哭亦足矣¶又鼓盆而歌不亦甚
乎莊子曰不然是其始¶<md:KR5c0128_HFL_019-004a>¶死也我獨何能無槩然察其始
而本無生非¶徒無生也而本無形非徒無形也而本無
氣¶雜乎芒芴之間變而有氣氣變而有形形變¶而有生
<pb:KR5c0128_WYG_006-24b>
今又變而之死是相與為春秋冬夏¶四時行也人且偃
然寢於巨室而我噭噭然¶隨而哭之自以為不通乎命
故止也¶
　形變而有生言先有形而後有此動轉者¶也釋氏曰
　動轉歸風便是此生字又曰在¶眼曰視在耳曰聽在
　手執捉在足運奔便¶是此生字四時行者有生必有
　死之喻也¶<md:KR5c0128_HFL_019-004b>¶此一叚乃是發明死生一貫之理鼓盆之¶
　說亦寓言耳且如原壤之登木而歌豈其¶親死之際
<pb:KR5c0128_WYG_006-25a>
　全無人心乎若全無人心是豺¶狼也夫子尚肯與之
　友乎聖門之學所以¶盡其孝慕者豈不知生死之理
　乎原壤莊¶子之徒欲指破人心之迷着者故為此過¶
　當之舉此便是道心惟微不可以獨行於¶世所以有
　執中之訓莊列之徒豈不知此¶特矯世厭俗故為此
　論耳李漢老因哭子¶而門大慧以為不能忘情恐不
　近道大慧¶<md:KR5c0128_HFL_019-005a>¶答云子死不哭是豺狼也此老此語極有¶
　見識其他學佛者若答此問必是胡說亂¶道¶
<pb:KR5c0128_WYG_006-25b>
支離叔與滑介叔觀於冥伯之丘崐崘之虚¶黃帝之所
休俄而柳生其左肘其意蹷蹷然¶惡之支離叔曰子惡
之乎滑介叔曰亡予何¶惡生者假借也假之而生生者
塵垢也死生¶為晝夜且吾與子觀化而化及我我又何
惡¶焉¶
　滑介即是滑稽之意這般名字豈不是撰¶<md:KR5c0128_HFL_019-005b>¶出黃帝所
　休謂帝嘗休息於此柳瘍也今¶人謂生癤也想古時
　有此名字蹷蹷然惡¶之病中之意也假借者言此身
<pb:KR5c0128_WYG_006-26a>
　乃外物假¶合而成也塵垢者言在造化之中至微而¶
　不足貴也釋氏所謂四縁假合今者妄身¶當在何處
　其意實原於此觀化者觀萬物¶之變也化及我者言
　我將隨造物而變化¶也前言蹷蹷惡之此言又何惡
　焉前後之¶語似乎相戾蓋病而惡之亦人情思死生¶
　之理而知其本原便是道心為主處¶<md:KR5c0128_HFL_019-006a>¶
莊子之楚見空髑髏髐然有形撽以馬捶因¶而問之曰
夫子貪生失理而為此乎將子有¶亡國之事斧鉞之誅
<pb:KR5c0128_WYG_006-26b>
而為此乎將子有不善¶之行愧遺父母妻子之醜而為
此乎將子有¶凍餒之患而為此乎將子之春秋故及此
乎¶於是語卒援髑髏枕而卧夜半髑髏見夢曰¶子之談
者似辯士諸子所言皆生人之累也¶死則無此矣子欲
聞死之說乎莊子曰然髑髏¶曰死無君於上無臣於下
亦無四時之事從然¶以天地為春秋雖南面王樂不能
過也莊子不¶<md:KR5c0128_HFL_019-006b>¶信曰吾使司命復生子形為子骨肉肌膚
反子¶父母妻子閭里知識子欲之乎髑髏深矉蹙頞¶曰
<pb:KR5c0128_WYG_006-27a>
吾安能棄南面王樂而復為人間之勞¶乎¶
　髐然空虚而堅固之貌從然從容自得之意¶諸子凢
　子所言也此叚只說死生之理而¶撰出髑髏一叚說
　也是竒特讀者當知其¶意莫把作實話看便錯了¶
顔淵東之齊孔子有憂色子貢下席而問曰¶小子敢問
回東之齊夫子有憂色何邪孔子¶<md:KR5c0128_HFL_019-007a>¶曰善哉汝問昔者管
子有言丘甚善之曰褚¶小者不可以懐大綆短者不可
以汲深夫若¶是者以為命有所成而形有所適也夫不
<pb:KR5c0128_WYG_006-27b>
可¶損益吾恐回與齊侯言堯舜黃帝之道而重¶以燧人
神農之言彼將内求於己而不得不¶得則惑人惑則死
且汝獨不聞邪昔者海鳥¶止於魯郊魯侯御而觴之于
廟奏九韶以為¶樂具太牢以為膳鳥乃眩視憂悲不敢
食一¶臠不敢飲一杯三日而死此以己養養鳥也¶非以
鳥養養鳥也夫以鳥養養鳥者宜棲之¶<md:KR5c0128_HFL_019-007b>¶深林逰之壇陸
浮之江湖食之鰌䱔隨行列¶而止委蛇而處彼唯人言
之惡聞奚以夫譊¶譊為乎咸池九韶之樂張之洞庭之
<pb:KR5c0128_WYG_006-28a>
野鳥聞¶之而飛獸聞之而走魚聞之而下入人卒聞¶之
相與還而觀之魚處水而生人處水而死¶彼必相與異
其好惡故異也故先聖不一其¶能不同其事名止於實
義設於適是之謂條¶達而福持¶
　褚布袋也綆汲井之繩也譬力小不可以¶任大之意
　命與形得於天者各有一定之¶<md:KR5c0128_HFL_019-008a>¶分不可損益以古聖
　人之道而與齊侯言¶我又未能有以感動而化之則
　將有罪我¶之意此借顔子以譏當世逰說之士鳥之¶
<pb:KR5c0128_WYG_006-28b>
　所食非人之所食以人之食而養鳥違其¶性矣此意
　只是不可與言而與之言失言¶聖門只是一句他却
　撰出許多澒洞說話¶御音迓迎而觴之也觴飲也壇
　音但與澶¶同水中沙澶之地故曰澶陸不一其能者¶
　言人才各不同也不同其事者言人各事¶其所事也
　隨其實之所有而得其名隨其¶<md:KR5c0128_HFL_019-008b>¶意之所適而得其理
　故曰名止於實義設¶於適蓋言人各隨其分也條達
　者直截不¶費力也福持者言福常在也持保也非我¶
<pb:KR5c0128_WYG_006-29a>
　所能而不為過分之事則不費力而常保¶其生無所
　患害其意止如此¶
列子行食於道從見百嵗髑髏攓蓬而指之¶曰唯予與
汝知而未嘗死未嘗生也若果養¶乎予果歡乎種有幾
得水則為㡭得水土之¶際則為鼃蠙之衣生於陵屯則
為陵舄陵舄¶得鬱棲則為烏足烏足之根為蠐螬其葉
為¶<md:KR5c0128_HFL_019-009a>¶胡蝶胡蝶胥也化而為蟲生於竈下其状若¶脫其名
為鴝掇鴝掇千日為鳥其名為乾餘¶骨乾餘骨之沫為
<pb:KR5c0128_WYG_006-29b>
斯彌斯彌為食醯頥輅生¶乎食醯黃軦生乎九猷瞀芮
生乎腐蠸羊奚¶比乎不箰久竹生青寧青寧生程程生
馬馬¶生人人又反入於機萬物皆出於機皆入於¶機¶
　從見者因而見也攓蓬者彼在蓬草之中¶攓其蓬而
　指之也生而飲食曰養死而寂¶滅者曰歡却如此倒
　說此皆是筆頭弄竒¶<md:KR5c0128_HFL_019-009b>¶處汝與若指髑髏也這歡字便
　是寂滅為¶樂也種有幾者言天地之間物之生生者¶
　種各不同下面把箇至微底說不是以小¶喻大蓋言
<pb:KR5c0128_WYG_006-30a>
　雖大無異於小也便是無細無¶大無貴無賤之意其
　意固止如此而文字¶之妙絶出千古整齊中不整齊
　不整齊中¶整齊如㸔飛雲斷雁如㸔孤峯斷坂愈讀¶
　愈好列子於中又添兩句便不如他省了¶兩句㡭者
　水上塵垢初生苔而未成亦有¶絲縷相縈之意但其
　為物甚微耳鼃蠙之¶<md:KR5c0128_HFL_019-010a>¶衣即青苔也水土之際水中附
　岸處也附¶岸處例多而厚故曰衣此兩句說了箇青¶
　苔却又就陵屯上說來陵屯即田野中髙¶處也陵舄
<pb:KR5c0128_WYG_006-30b>
　車錢草也鬱棲糞壤也車錢草¶生糞壤之中則變而
　為烏足草烏足之根¶又化而為蠐螬烏足之葉又化
　為蝴蝶蠐¶螬蝎虫也胥蝴蝶之别名也就蝴蝶下添¶
　此一句尤竒此下又說化生者竈下之虫¶有化生者
　名為鴝掇軟而無皮無殻故曰¶若脫如今柑虫然鴝
　掇又能化而為鳥乾¶<md:KR5c0128_HFL_019-010b>¶餘骨鳥名也斯彌虫也口之流
　沫又化為¶虫食醯蠛蠓也蠛蠓化而為頥輅頥輅化¶
　而為九猷九猷化而為黃軦黃軦化則為¶腐蠸腐蠸
<pb:KR5c0128_WYG_006-31a>
　化則為瞀芮此處以生乎字省¶了兩句文法也黃軦
　九猷腐蠸瞀芮皆虫¶名也此意蓋言萬物變化生生
　不窮無有¶盡時也上面一截說了却把箇至怪底結¶
　殺此是其驚駭世俗處莫把作實話看羊¶奚草名也
　草之似竹而不生筍者曰不筍¶久竹筍則可食此不
　可食也青寧蟲也程¶<md:KR5c0128_HFL_019-011a>¶亦蟲也馬亦草名也如今所謂
　馬齒菜馬¶欄草人亦草名也如今所謂人參也人面¶
　子也分明是用許多草名却把馬與人字¶說故意為
<pb:KR5c0128_WYG_006-31b>
　詭怪名字前後解者皆以為未¶詳是千萬世之人為
　莊子愚弄看不破也¶萬物之變如雀化為蛤鷹化為
　鳩腐草化¶螢䑕化蝙蝠何所不有入於機者言歸於¶
　盡也出機入機即是出入死生也便是火¶𫝊也不知
　其盡也¶
外篇逹生第十九<md:KR5c0128_HFL_020-001a>¶¶<md:KR5c0128_HFL_019-011b>¶¶¶¶¶¶¶¶¶¶
達生¶之情者不務生之所無以為達命之情¶者不務知
之所無柰何養形必先之物物有¶餘而形不養者有之
<pb:KR5c0128_WYG_006-32a>
矣有生必先無離形形¶不離而生亡者有之矣生之來
不能却其去¶不能止悲夫世之人以為養形足以存生
而¶養形果不足以存生則世奚足為哉雖不足¶為而不
可不為者其為不免矣夫欲免為形¶<md:KR5c0128_HFL_020-001b>¶者莫如弃世弃世
則無累無累則正平正平¶則與彼更生更生則幾矣事
奚足弃而生奚¶足遺弃事則形不勞遺生則精不⬤夫
形全¶精復與天為一天地者萬物之父母也合則¶成體
散則成始形精不⬤是謂能移精而又¶精反以相天¶
<pb:KR5c0128_WYG_006-32b>
　生之所無以為者言身外之物也如人生¶幾兩屐一
　口幾張匙是也知之所無奈何¶者言人力所不及也
　養形必以物有生必¶全其形此世人之見也然物常
　有餘而形¶<md:KR5c0128_HFL_020-002a>¶豈長在形雖能全而生者有盡故曰物有¶
　餘而形不養者有之矣形不離而生亡者¶有之矣雖
　不足為而不可不為者即前所¶謂物莫足為而不可
　以不為是也其為不¶免者言為與不為之中皆不免
　於自累欲¶免於自累非弃世不可也弃世者非避世¶
<pb:KR5c0128_WYG_006-33a>
　也處世以無心感而後應迫而後動不得¶已而後起
　則我自我而世自世矣正平者¶心無髙下决擇也猶
　佛氏曰是法平等也¶更生者與之為無窮也彼者造
　物也與造¶<md:KR5c0128_HFL_020-002b>¶物俱化日新又新故曰與彼更生至於此¶
　則盡矣幾盡也能知此意則身外之事與¶其生者不
　待遺弃而自遺弃矣精復者精¶神不散於外也合則
　成體言四大假合而¶後成身散則復其初也初者無
　物之始也¶形精即形神也形神不⬤則能變化故曰¶
<pb:KR5c0128_WYG_006-33b>
　能移移即變化也體道至此精而又精則¶可以贊造
　化矣相天贊天也此兩精字與¶形精字不同反猶還
　以事之之還也¶
子列子問闗尹曰至人潛行不窒蹈火不熱¶<md:KR5c0128_HFL_020-003a>¶行乎萬物
之上而不慄請問何以至於此闗¶尹曰是純氣之守也
非知巧果敢之列居予¶語汝凡有貌象聲色者皆物也
物與物何以¶相逺夫奚足以至乎先是色而已則物之
造¶乎不形而止乎無所化夫得是而窮之者物¶焉得而
<pb:KR5c0128_WYG_006-34a>
止焉彼將處乎不淫之度而藏乎無¶端之紀逰乎萬物
之所終始壹其性養其氣¶合其德以通乎物之所造夫
若是者其天守¶全其神無郤物奚自入焉夫醉者之墜
車雖¶疾不死骨節與人同而犯害與人異其神全¶<md:KR5c0128_HFL_020-003b>¶也乘
亦不知也墜亦不知也死生驚懼不入¶乎其胸中是故
遌物而不慴彼得全於酒而¶猶若是而况得全於天乎
聖人藏於天故莫¶之能傷也復讐者不折鏌干雖有忮
心者不¶怨飄瓦是以天下平均故無攻戰之亂無殺¶戮
<pb:KR5c0128_WYG_006-34b>
之刑者由此道也不開人之天而開天之¶天開又者德
生開人者賊生不厭其天不忽¶於人民幾乎以其真¶
　潛行不窒嘿運而無所障礙也行乎萬物¶之上而不
　慄如御風而行是也純氣之守¶<md:KR5c0128_HFL_020-004a>¶守元氣而純一不雜
　也知巧容心也果敢¶容力也言此事非容心容力所
　可為也此¶語似為迂濶而實有此理看今伏氣道人¶
　便可見貌象色聲謂有形迹也萬物之物¶皆拘於形
　我若有迹則與物同耳則何以¶至乎未有物之先人
<pb:KR5c0128_WYG_006-35a>
　之局於一身而不能¶見乎萬物之始者皆是以迹自
　累故曰是¶色而已色即迹也貌象聲色上面本有四¶
　字到此即舉其一文法也造物者無形故¶曰物之造
　乎不形無終無始一而不二故¶<md:KR5c0128_HFL_020-004b>¶曰止乎無所化化易
　也言其無所變易也¶得是而窮之者造化之理也言
　得此造化¶之理而窮盡其妙則去乎有物之物逺矣¶
　故曰物焉得而二焉淫亂也不定也不淫¶之度一定
　之法度也無端之紀無物之初¶也紀即理也萬物之
<pb:KR5c0128_WYG_006-35b>
　所終始造化也壹其¶性純一不雜也合其德渾全不
　離也與造¶物為一故曰通乎物之所造曰天曰神即¶
　此理之在我者也無郤無間也在内者既¶全而無間
　則物外奚自入焉遌物而不慴¶<md:KR5c0128_HFL_020-005a>¶言雖為物所遌觸而
　其神不動故不懼也¶醉者墜車之喻極為精宻藏於
　天故莫之¶能傷即前篇不以物害己一叚所謂無為¶
　是也鏌干傷人飄瓦中人而人不怒之者¶以其物之
　無心也此二句即是無心之喻¶其言極有理天下平
<pb:KR5c0128_WYG_006-36a>
　均者言行於天下無¶好惡也争則有攻戰殺戮之事
　我無心矣¶無所争矣又安有此事哉人之天猶有心¶
　也天之天無心也開明之也德生者自然¶之德也開
　人之天心猶未化心未化則六¶<md:KR5c0128_HFL_020-005b>¶根皆為六賊况外物
　乎不厭其天言不弃¶其天理也不忽於人者言人事
　之有為¶者未嘗忽之而不為但為之而無容心耳如¶
　此則近於真實之理幾近也¶
仲尼適楚出於林中見痀僂者承蜩猶掇之¶也仲尼曰
<pb:KR5c0128_WYG_006-36b>
子巧乎有道邪曰我有道也五六¶月累丸二而不墜則
失者錙銖累三而不墜¶則失者十一累五而不墜猶掇
之也吾處身¶也若橛株拘吾執臂也若槁木之枝雖天
地¶之大萬物之多而唯蜩翼之知吾不反不側¶<md:KR5c0128_HFL_020-006a>¶不以萬
物易蜩之翼何為而不得孔子顧謂¶弟子曰用志不分
乃凝於神其痀僂丈人之¶謂乎¶
　承蜩持竿而拈蟬者也累丸於竿首自二¶至五而不
　墜則其凝定入神矣郭象下兩¶箇停審字亦自好橛
<pb:KR5c0128_WYG_006-37a>
　株拘今所謂木樁也¶橛樁也株木之名也拘定也想
　古時有此¶三字不反不側止是凝定也當承蜩之時¶
　其身如木橛而不動其臂如槁木然其心¶一主於蜩
　而不知有他物純一之至也用¶<md:KR5c0128_HFL_020-006b>¶志不分其志不貳也
　凝於神凝定而神妙¶也此雖借喻以論純氣之守而
　世間實有¶此事今世亦有之但以為技而不知道實¶
　寓焉痀僂背曲者也¶
顔淵問仲尼曰吾嘗濟乎觴深之淵津人操¶舟若神吾
<pb:KR5c0128_WYG_006-37b>
問焉曰操舟可學邪曰可善游者¶數能若乃夫沒人則
未嘗見舟而便操之也¶吾問焉而不吾告敢問何謂也
仲尼曰善游¶者數能忘水也若乃夫沒人之未嘗見舟
而¶便操之也彼視淵若陵視舟之覆猶其車却¶<md:KR5c0128_HFL_020-007a>¶也覆却
萬方陳乎前而不得入其舍惡往而¶不暇以瓦注者巧
以鉤注者憚以黃金注者¶殙其巧一也而有所矜則重
外也凡外重者¶内拙¶
　觴深淵名也游拍浮者也沒人泅而入水¶也善沒之
<pb:KR5c0128_WYG_006-38a>
　人視水如平地則不學而能操¶舟矣覆却萬端而不
　動其心故曰不入其¶舍心者神明之舍也注射也射
　而賭物曰¶注王欽若曰以陛下為孤注即此注字以¶
　瓦為注則全無利害輕重之心以鉤帶為¶<md:KR5c0128_HFL_020-007b>¶注則已有
　顧惜之意矣以黃金為注則愛¶心愈重而易殙矣矜
　怜惜之意也射者之¶巧其心本一而有所顧惜則所
　重在外而¶内惑矣惑則雖巧有時而拙矣既答其問¶
　又以此喻結之不特二喻皆極天下之至¶理看他文
<pb:KR5c0128_WYG_006-38b>
　勢起結亦自竒特¶
田開之見周威公威公曰吾聞祝腎學生吾¶子與祝腎
逰亦何聞焉田開之曰開之操拔¶篲以侍門庭亦何聞
於夫子威公曰田子無¶讓寡人願聞之開之曰聞之夫
子曰善養生¶<md:KR5c0128_HFL_020-008a>¶者若牧羊然視其後者而鞭之威公曰何
謂¶也田開之曰魯有單豹者巖居而水飲不與¶民共利
行年七十而猶有嬰兒之色不辛遇¶餓虎餓虎殺而食
之有張毅者髙門縣薄無¶不走也行年四十而有内熱
<pb:KR5c0128_WYG_006-39a>
之病以死豹養¶其内而虎食其外毅養其外而病攻其
内此¶二子者皆不鞭其後者也¶
　拔篲掃箒也拔猶根拔之拔操拔篲以侍¶門庭供弟
　子灑掃之職也牧羊本聽其自¶然若行者在後而不
　逐其羣則鞭之此意¶<md:KR5c0128_HFL_020-008b>¶便謂循天理而行亦必盡人事
　也單豹𨼆¶者而見殺於虎張毅往來富貴之家雖無¶
　虎傷之患而胸中狂燥以内熱而自殞皆¶在人有未
　盡者不可委之天此叚於學道¶者已分上最為親切
<pb:KR5c0128_WYG_006-39b>
　推此則知莊子前後¶說天道人道之意先設喻後以
　二事實之¶文勢亦竒¶
仲尼曰無入而藏無出而陽柴立其中央三¶者若得其
名必極¶
　無入而藏不専於主静也無出而陽不一¶<md:KR5c0128_HFL_020-009a>¶於動也柴
　立無心而立之貌其形如槁木¶是也動静無常不倚
　一偏故曰立其中央¶三者言上三句也盡此三句則
　可名為至¶人矣故曰三者若得其名必極極至也¶
<pb:KR5c0128_WYG_006-40a>
夫畏塗者十殺一人則父子兄弟相戒也必¶盛卒徒而
後敢出焉不亦知乎人之所取畏¶者袵席之上飲食之
間而不知為之戒者過¶也¶
　以畏塗喻袵席即蛾眉伐性之斧之意此¶示人窒慾
　之戒莊子此語雖聖賢聞之亦¶<md:KR5c0128_HFL_020-009b>¶必為之首肯此亦異
　端之學乎¶
祝宗人𤣥端以臨牢筴說彘曰汝奚惡死吾¶將三月㹖
汝十日戒三日齊藉白茅加汝肩¶凥乎彫俎之上則汝
<pb:KR5c0128_WYG_006-40b>
為之乎為彘謀曰不如¶食以糠糟而錯之牢筴之中自
為謀則茍生¶有軒冕之尊死於腞楯之上聚僂之中
則¶為之為彘謀則去之自為謀則取之所異彘¶者何也¶
　𤣥端冠也㹖芻飬之也凥猪之後也腞猶篆¶也楯机
　也机之有文者曰腞楯僂曲也¶<md:KR5c0128_HFL_020-010a>¶曲而可以聚物者畚
　筥之屬也前篇編薄¶曰編曲則知此亦竹器也左宣
　公二年宰¶夫胹熊蹯不熟殺之寘畚即此𩔖也生有¶
　軒冕之貴或以刑戮而死置其身於趺躓¶之上畚薄
<pb:KR5c0128_WYG_006-41a>
　之中亦甘心焉即退之所謂處¶汙⬤而不羞觸刑辟
　而誅戮是也為彘謀¶如彼而自為乃如此此語可謂
　善喻¶
桓公田於澤管仲御見鬼焉公撫管仲之手¶曰仲父何
見對曰臣無所見公反誒詒為病¶數日不出齊士有皇
子告敖者曰公則自傷¶<md:KR5c0128_HFL_020-010b>¶鬼惡能傷公夫忿滀之氣散而
不反則為不¶足上而不下則使人善怒下而不上則使
人¶善忘不上不下中身當心則為病桓公曰然¶則有鬼
<pb:KR5c0128_WYG_006-41b>
乎曰有沈有履竈有髻户内之煩壤¶雷霆處之東北方
之下者倍阿鮭蠪躍之西¶北方之下者則泆陽處之水
有罔象丘有峷¶山有⬤野有方皇澤有委蛇公曰請問
委蛇¶之狀何如皇子曰委蛇其大如轂其長如轅¶紫衣
而朱冠其為物也惡聞雷車之聲則捧¶其首而立見之
者殆乎霸桓公辴然而笑曰¶<md:KR5c0128_HFL_020-011a>¶此寡人之所見者也於是
正衣冠與之坐不¶終日而不知病之去也¶
　此一段與杯蛇之說相𩔖但此說較竒特¶誒詒猶今
<pb:KR5c0128_WYG_006-42a>
　嘔噦之聲氣逆之病也忿滀即¶鬱結也病在身之中
　而當其心今人所謂¶中管之病也沈溝泥之中也履
　神名也髻¶亦神名也煩壤糞壤也雷霆亦鬼名也倍¶
　阿鮭蠪屋中東北方之鬼名也泆陽屋中¶西北方之
　鬼名此以上言人家中所有鬼¶物之名罔象水中之
　神名也峷小丘垤之¶<md:KR5c0128_HFL_020-011b>¶神名也⬤山之神名也徬徨野
　中之神名¶也委蛇大澤中之神名也桓公所見者在¶
　澤故獨問委蛇之狀桓公始疑為妖故懼¶而為病今
<pb:KR5c0128_WYG_006-42b>
　曰見者必霸故喜而病自去矣¶辴然笑之貌也此事
　之喻又與見豕負塗¶載鬼一車者不同然聖人既以
　此語入之¶爻辭則是世間必有此事亦不足怪也¶
紀消子為王養鬭雞十日而問雞已乎曰未¶也方虚憍
而恃氣十日又問曰未也猶應嚮¶景十日又問曰未也
猶疾視而盛氣十日又¶<md:KR5c0128_HFL_020-012a>¶問曰幾矣雞雖有鳴者已無變
矣望之似木¶雞矣其德全矣異雞無敢應者反走矣¶
　聞響而應見影而動則是此心猶為外物¶所動也疾
<pb:KR5c0128_WYG_006-43a>
　視而盛氣言其神氣已旺疾視¶而不動初言虚憍而
　恃氣則其氣猶在外¶此言疾視而盛氣則氣在内矣
　疾字有怒¶之意即直視也却與匹夫按劍疾視不同¶
　望之似木雞則神氣俱全矣此言守氣之¶學借雞以
　為喻¶耳
孔子觀於吕梁縣水三十仞流沬四十里黿¶<md:KR5c0128_HFL_020-012b>¶鼉魚鼈之
所不能㳺也見一丈夫㳺之以為¶有苦而欲死也使弟
子並流而拯之數百步¶而出被髪行歌而㳺於塘下孔
<pb:KR5c0128_WYG_006-43b>
子從而問焉¶曰吾以子為鬼察子則人也請問蹈水有
道¶乎曰亡吾無道吾始乎故長乎性成乎命與¶齊俱入
與汨偕出從水之道而不為私焉此¶吾所以蹈之也孔
子曰何謂始乎故長乎性¶成乎命曰吾生於陵而安於
陵故也長於水¶而安水性也不知吾所以然而然命也¶
　此叚亦與前言操舟意同並流㳂流也故¶<md:KR5c0128_HFL_020-013a>¶本然也孟
　子曰言性者故而已矣性命自¶然之理也齊者水之
　旋磨處也汨湧汨處¶也出入隨水上下也從水之道
<pb:KR5c0128_WYG_006-44a>
　而不為私¶順而不逆之意生於陵則安於陵長於水¶
　則安於水皆隨其自然而不知其所以然¶故性命三
　字初無分别但如此作文耳若¶以生長字強求意義
　則誤矣¶
梓慶削木為鐻鐻成見者驚猶鬼神魯侯見¶而問焉曰
子何術以為焉對曰臣工人何術¶之有雖然有一焉臣
將為鐻未嘗敢以耗氣¶<md:KR5c0128_HFL_020-013b>¶也必齊以静心齊三日而不敢
懐慶賞爵禄¶齊五日不敢懐非譽巧拙齊七日輙然忘
<pb:KR5c0128_WYG_006-44b>
吾¶有四枝形體也當是時也無公朝其巧専而¶外滑消
然後入山林觀天性形軀至矣然後¶成見鐻然後加手
焉不然則己則以天合天¶器之所以疑神者其是與¶
　鐻似夾鍾此雖注家之說然鍾以金為之¶豈削木所
　能成愚按大觀𩔖篇曰鐻鍾鼓¶之柎也是乃筍簴之
　𩔖所以縣鍾鼓也筍¶簴之形為鳥為獸刻木為之極
　其精巧考¶<md:KR5c0128_HFL_020-014a>¶工記中可見驚猶鬼神言精絶非人所能¶
　為也耗氣者氣不定也齊以静其心而後¶定不懐爵
<pb:KR5c0128_WYG_006-45a>
　禄不懐非譽忘其四枝謂純氣¶自守而外物不入也
　無公朝者亦不知有¶朝廷矣唯其如此故我之巧心
　専而外物¶之可以滑亂吾心者皆消釋而不留入山¶
　林觀天性觀木之性也木之形軀各有成¶象皆若見
　成者然後取而用之加手取也¶以我之自然合其物
　之自然故曰以天合¶天¶<md:KR5c0128_HFL_020-014b>¶
東野稷以御見莊公進退中繩左右旋中規¶莊公以為
文弗過也使之鉤百而反顔闔遇¶之入見曰稷之馬將
<pb:KR5c0128_WYG_006-45b>
敗公宻而不應少焉果¶敗而反公曰子何以知之曰其
馬力竭矣而¶猶求焉故曰敗¶
　六轡如組織而成文也御之巧如織然故¶曰文弗過
　鉤御馬而打圍也鉤百而反言¶百轉也馬力竭而馳
　之不已御者雖巧必¶敗人之自用又豈可過勞其神
　乎此一喻¶極為的切極為端正¶<md:KR5c0128_HFL_020-015a>¶
工倕旋而蓋規矩指與物化而不以心稽故¶其靈臺一
而不桎¶
<pb:KR5c0128_WYG_006-46a>
　到此又散說數句倕為共工故曰工倕旋¶轉也以手
　旋轉畫而為圎也言工倕制器¶之時旋轉其手其圓
　便如蓋然自中規矩¶考工記云蓋之圓以象天也蓋
　乃至圓之¶物故取以為喻非謂其實為蓋也如吳道¶
　子畫佛像圓光只一筆便成遂入神品即¶此𩔖也器
　圓不用規只以手畫之其技入¶神矣指手指也指與
　物化猶山谷論書法¶<md:KR5c0128_HFL_020-015b>¶曰手不知筆筆不知手是也手
　與物兩忘¶而略不留心即所謂官知止神欲行也故¶
<pb:KR5c0128_WYG_006-46b>
　曰不以心稽稽留也或曰圓則中規何以¶曰矩殊不
　知圓之中自有矩圓而不中矩¶非圓矣今匠者削木
　為圓必先取方便見¶規矩不相離之意所以曰規圓
　生矩靈臺¶心也一純一也不桎不拘礙也¶
忘足屨之適也忘要帶之適也知忘是非心¶之適也不
内變不外從事㑹之適也始乎適¶而未嘗不適者忘適
之適也¶<md:KR5c0128_HFL_020-016a>¶
　適安也足安於屨要安於帶若無物然故¶曰忘足忘
<pb:KR5c0128_WYG_006-47a>
　要會猶造也造道而至於適則¶内境純一而無所變
　雖與物應接乎外而¶亦不知其所從事者矣始乎適
　而未嘗不¶適者言久則併與適亦忘之譬如足初躡¶
　履見其恰好則知有屨之適着之既久不¶復有初時
　見其恰好之意是忘適也此以¶人之常情而喻乎道
　須自體究便見得莊¶子盡物理處¶
有孫休者踵門而詫子扁慶子曰休居鄉不¶<md:KR5c0128_HFL_020-016b>¶見謂不脩
臨難不見謂不勇然而田原不遇¶嵗事君不遇世賔於
<pb:KR5c0128_WYG_006-47b>
郷里逐於州部則胡罪¶乎天哉休惡遇此命也扁子曰
子獨不聞夫¶至人之自行邪忘其肝膽遺其耳目芒然
彷¶徨乎塵垢之外逍遥乎無事之業是謂為而¶不恃長
而不宰今汝飾知以驚愚脩身以明¶汙昭昭乎若掲日
月而行也汝得全而形軀¶具而九竅無中道夭於聾盲
跛蹇而比於人¶數亦幸矣又何暇乎天之怨哉子往矣
孫子¶出扁子入坐有間仰天而歎弟子問曰先生¶<md:KR5c0128_HFL_020-017a>¶何為
歎乎扁子曰向者休來吾告之以至人¶之德吾恐其驚
<pb:KR5c0128_WYG_006-48a>
而遂至於惑也弟子曰不然¶孫子之所言是邪先生之
所言非邪非固不¶能惑是孫子所言非邪先生所言是
邪彼固¶惑而來矣又奚罪焉扁子曰不然昔者有鳥¶止
於魯郊魯君說之為具太牢以饗之奏九¶韶以樂之鳥
乃始憂悲眩視不敢飲食此之¶謂以己養養鳥也若夫
以鳥養鳥者宜棲之¶深林浮之江湖食之以委蛇則平
陸而已矣¶今休欵啟寡聞之民也吾告以至人之德譬¶<md:KR5c0128_HFL_020-017b>¶
之若載鼷以車馬樂鴳以鍾鼓也彼又惡能¶無驚乎哉¶
<pb:KR5c0128_WYG_006-48b>
　賔於鄉里擯棄於鄉里也明汙自别於汙¶俗也飾知
　驚愚脩身明汙言其有心求名¶以自異也若掲日月
　著其名也彼固惑而¶來矣彼之來本自惑非先生惑
　之又何罪¶於我欵啟小孔竅也言其所見之小也寡¶
　聞學之淺也其見本淺吾語之太髙彼安¶得不驚疑
　自惑乎此意蓋譏當時之學者¶以其所見者小而未
　知大道也食以委蛇¶<md:KR5c0128_HFL_020-018a>¶言使之自得而食也委蛇自得
　也鳥養之¶喻已見至樂篇¶¶¶¶¶<md:KR5c0128_HFL_020-018b>¶¶¶¶¶¶¶¶¶¶¶<md:KR5c0128_HFL_021-001a>¶¶¶¶¶
<pb:KR5c0128_WYG_006-49a>
外篇山木¶第二十
莊子行於山中見大木枝葉盛茂伐木者止¶其旁而不
取也問其故曰無所可用莊子曰¶此木以不材得終其
天年莊子出於山舍於¶故人之家故人喜命竪子殺雁
而烹之竪子¶請曰其一能鳴其一不能鳴請奚殺主人
曰¶殺不能鳴者明日弟子問於莊子曰昨日山¶中之木
以不材得終其天年今主人之雁以¶<md:KR5c0128_HFL_021-001b>¶不材死先生將何
處莊子笑曰周將處夫材¶與不材之間材與不材之間
<pb:KR5c0128_WYG_006-49b>
似之而非也故¶未免乎累若夫乗道德而浮游則不然
無譽¶無訾一龍一蛇與時俱化而無肯専為一上¶一下
以和為量浮逰乎萬物之祖物物而不¶物於物則胡可
得而累邪此神農黃帝之法¶則也若夫萬物之情人倫
之𫝊則不然合則¶離成則毁亷則挫尊則議有為則⬤
賢則謀¶不肖則欺胡可得而必乎哉悲夫弟子志之¶其
唯道德之鄉乎¶<md:KR5c0128_HFL_021-002a>¶
　不材全其天年前此屢言之矣今添雁以¶不材見殺
<pb:KR5c0128_WYG_006-50a>
　之說又自一意蓋言材與不材¶皆猶有形迹故未免
　於自累必至於善惡¶俱泯無得而名斯為全其天也
　乘道德者¶順自然也一龍一蛇猶東方朔曰用之則¶
　為虎不用則為䑕也用捨隨時我無容心¶故無毁亦
　無譽専為則有心矣無肯専為¶即無心也上下進退
　也和順也量則也度¶也以順自然為則或上或下皆
　可萬物之¶祖萬物之始也此神農黃帝之所能故曰¶<md:KR5c0128_HFL_021-002b>¶
　神農黃帝之法則也萬物之情此私情也¶𫝊習也人
<pb:KR5c0128_WYG_006-50b>
　倫之𫝊人𩔖之𫝊習也此以下¶數句曲盡人情有合
　則有離所謂世間無¶不散筵席也有成則有毁言不
　有所廢君¶何以興也露圭角者必至於自摧挫居人¶
　上者必為人所指議有心於事為其名必¶⬤人之惡
　其成樂其敗者衆賢者於此將¶為全身之計則必有
　計度思慮故曰賢則¶謀小人患失無所不至則為姦
　為欺而已¶矣故曰不肖則欺處乎世間事不由人何¶<md:KR5c0128_HFL_021-003a>¶
　可自必故曰胡可得而必哉悲夫者嘆世¶俗之不美
<pb:KR5c0128_WYG_006-51a>
　人事之無常危機之可畏也此¶語切於人身故囑其
　弟子識之勿忘唯順¶乎自然則可以自免故曰其唯
　道德之鄉¶乎¶
市南宜僚見魯侯魯侯有憂色市南子曰君¶有憂色何
也魯侯曰吾學先生之道修先君¶之業吾敬鬼尊賢親
而行之無須臾離居然¶不免於患吾是以憂市南子曰
君之除患之¶術淺矣夫豐狐文豹棲於山林伏於巖穴
静¶<md:KR5c0128_HFL_021-003b>¶也夜行晝居戒也雖饑渇𨼆約猶且胥疏於¶江湖之
<pb:KR5c0128_WYG_006-51b>
上而求食焉定也然且不免於罔羅¶機辟之患是何罪
之有哉其皮為之災也今¶魯國獨非君之皮邪吾願君
刳形去皮灑心¶去欲而逰於無人之野¶
　居然安然也於此用之有無因而得患之¶意謂不應
　有憂患而不免於憂患也𨼆約¶僻處也居於深僻之
　中雖有饑渇出而求¶食於江湖之上猶且避人而與
　之相疏逺¶也胥相也此退之所謂俛而啄仰而四顧¶<md:KR5c0128_HFL_021-004a>¶
　深居而簡出者也以皮自累言有名有位¶於世皆能
<pb:KR5c0128_WYG_006-52a>
　惹禍也此言甚切人心渉世深¶者方知之¶
南越有邑焉名為建德之國其民愚而樸少¶私而寡欲
知作而不知藏與而不求其報不¶知義之所適不知禮
之所將猖狂妄行乃蹈¶乎大方其生可樂其死可葬吾
願君去國捐¶俗與道相輔而行¶
　前言無人之野即無物之始也此又以建¶德之國名
　之看此一叚今人禮净土其源¶<md:KR5c0128_HFL_021-004b>¶流在此戰國之時南
　越未通中國故借其¶地以為名初無他義知作而不
<pb:KR5c0128_WYG_006-52b>
　知藏言耕¶作以自食而無私蓄也未有禮義之名故¶
　曰不知義之所適不知禮之所將將行也¶猖狂妄行
　從心所欲皆合乎道故曰蹈乎¶大方與道相輔而行
　謂以慕道之心自相¶勉勵而欲至於此國也¶
君曰彼其道逺而險又有江山我無舟車奈¶何市南子
曰君無形倨無留居以為君車君¶曰彼其道幽逺而無
人吾誰與為鄰吾無糧¶<md:KR5c0128_HFL_021-005a>¶我無食安得而至焉市南子曰
少君之費寡¶君之欲雖無糧而乃足君其渉於江而浮
<pb:KR5c0128_WYG_006-53a>
於¶海望之而不見其崖愈往而不知其所窮送¶君者自
崖而反君自此逺矣¶
　無形倨不有其身也無留居不有其國也¶能辦此心
　則可以往故曰以為君車心無¶所求則無所不足故
　曰少費寡欲雖無糧¶而乃足渉江浮海望而不見其
　崖愈往而¶不知其所窮只是逰無窮三字如此敷演¶
　送君者皆自崖而反君自此逺矣此句最¶<md:KR5c0128_HFL_021-005b>¶為深妙言
　學道之人既悟之後向之所資¶以自悟者如人之餞
<pb:KR5c0128_WYG_006-53b>
　送登舟至於海崖皆¶已反歸矣擊竹而悟捲簾而悟
　皆其送者¶也譬如見舞劍而善草書始因劍而悟之¶
　既悟則劍為送者矣讀書亦資送者也¶
故有人者累見有於人者憂故堯非有人非¶見有於人
也吾願去君之累除君之憂而獨¶與道逰於大莫之國
方舟而濟於河有虚船¶來觸舟雖有褊心之人不怒有
一人在其上¶則呼張歙之一呼而不聞再呼而不聞於
是¶<md:KR5c0128_HFL_021-006a>¶三呼邪則必以惡聲隨之向也不怒而今也¶怒向也
<pb:KR5c0128_WYG_006-54a>
虚而今也實人能虚己以逰世其孰¶能害之¶
　有人者以我而役物也見有於人我為物¶所役也二
　者皆非自然之道若堯則不以¶己役物亦不為物所
　役故曰堯非有人非¶見有於人也大莫之國冲漠太
　虚之地即¶無人之野建德之國也以此結上章也語¶
　意既足乃以譬喻繼之
　方舟兩舟相並也¶我舟方行而為虚舟所觸舟既虚
　而無¶<md:KR5c0128_HFL_021-006b>¶人故雖觸我而不怒忽有一人而在虚舟之¶上
<pb:KR5c0128_WYG_006-54b>
　則必呼其人使之張歙之張撑開也歙¶歛退也呼而
　不應至於三度則必呌罵之¶無人虚也有人實也向
　也無人則不怒今¶也有人則不能不怒人情然也此
　喻極佳¶蓋言我若無心則與物自無忤逰於斯世¶而
　虚其心又何患害之有既說一大叚却¶把此譬喻結
　便是文字首尾起結之法列¶子有同此叚¶
北宫奢為衛靈公賦歛以為鐘為壇乎郭門¶<md:KR5c0128_HFL_021-007a>¶之外三月
而成上下之縣王子慶忌見而問¶焉曰子何術之設奢
<pb:KR5c0128_WYG_006-55a>
曰一之間無敢設也奢¶聞之既彫既琢復歸於樸侗乎
其無識儻乎¶其怠疑萃乎芒乎其送往而迎來來者勿
禁¶往者勿止從其強梁隨其曲傅(音/附)因其自窮¶故朝夕
賦歛而毫毛不挫而况有大塗者乎¶
　歛民之財以鑄其鐘先祭而後鑄故曰為¶壇三月而
　成鐘有架所以懸鐘也架有兩¶層故曰上下縣此言
　編鐘也何術之設者¶言用何術而成此之速一純一
　也循自然¶<md:KR5c0128_HFL_021-007b>¶之理終始純一而無所雜於其間故曰一¶
<pb:KR5c0128_WYG_006-55b>
　之間無敢設猶言此間别著不得一件也¶既彫既琢
　復歸於樸言去圭角而歸於自¶然也侗乎無識之貌
　儻乎若怠若疑無容¶心之狀也或往或來無將無迎
　故曰萃乎¶芒乎萃塊然之意芒無物之狀來者勿禁¶
　往者勿止言順其自然而無迎無送也強¶梁去而不
　順者曲傅回而附我者我皆隨¶之聽之任其如何也
　自窮者自至也言或¶順或逆要終皆不求而自至故
　曰因其自¶<md:KR5c0128_HFL_021-008a>¶窮我雖賦歛而於人無一毫之傷故曰毫¶
<pb:KR5c0128_WYG_006-56a>
　毛不挫大塗者言此是順事坦然而行但¶以無心處
　之故能速辦也¶
孔子圍於陳蔡之間七日不火食太公任往¶弔之曰子
幾死乎曰然子惡死乎曰然任曰¶予嘗言不死之道東
海有鳥焉其名曰意怠¶其為鳥也翂翂翐翐而似無能
引援而飛迫¶脅而棲進不敢為前退不敢為後食不敢
先¶嘗必取其緒是故其行列不斥而外人卒不¶得害是
以免於患直木先伐甘井先竭子其¶<md:KR5c0128_HFL_021-008b>¶意者飾知以驚愚
<pb:KR5c0128_WYG_006-56b>
脩身以明汙昭昭乎如掲¶日月而行故不免也昔吾聞
之大成之人曰¶自伐者無功功成者隳名成者⬤孰能
去功¶與名而還與衆人道流而不明居得行而不¶名處
純純常常乃比於狂削迹捐勢不為功¶名是故無責於
人人亦無責焉至人不聞子¶何喜哉孔子曰善哉辭其
交逰去其弟子逃¶於大澤衣裘褐食杼栗入獸不亂羣
入鳥不¶亂行鳥獸不惡而况人乎¶
　子惡死乎言處此瀕死之患難其心亦厭¶<md:KR5c0128_HFL_021-009a>¶惡之乎不
<pb:KR5c0128_WYG_006-57a>
　死之道言自得而無禍患也意¶怠今之燕也翂翂翐
　翐飛之貌也引援羣¶飛也迫脅而棲近人而為巢也
　進不為前¶退不為後言其往來不争也緒棄餘也取¶
　蟲而食世所棄餘也不斥不多也雖為行¶列而不如
　烏雁為羣之多各依人家外人¶亦不害之直木甘井
　以聲名自見之喻也¶大成之人大道之士也自矜伐
　者必不能¶成功以功名自喜者終必自損隳虧皆自¶
　損也還與衆人言退而與衆人同也順道¶<md:KR5c0128_HFL_021-009b>¶而行黯然
<pb:KR5c0128_WYG_006-57b>
　自晦故曰道流而不明所居之¶時雖得行其志而不
　以聲名自髙故曰居¶得行而不名處不處不有之也
　純純常常¶一也比於狂若無心也削迹捐勢不以功¶
　名為意謂無迹而化也我不責人人亦忘¶我此至人
　也至人則欲無聞於世子又何¶以名為喜乎末後數
　語便與食豕如食人¶處同借孔子之名以申其說此
　重言也¶
孔子問子桑虖曰吾再逐於魯伐樹於宋削¶迹於衛窮
<pb:KR5c0128_WYG_006-58a>
於商周圍於陳蔡之間吾犯此數¶<md:KR5c0128_HFL_021-010a>¶患親交益疏徒友益
散何與子桑虖曰子獨¶不聞假人之亡與林回棄千金
之璧負赤子¶而趨或曰為其布與赤子之布寡矣為其
累¶與赤子之累多矣棄千金之璧負赤子而趨¶何也林
回曰彼以利合此以天屬也夫以利¶合者迫窮禍患害
相棄也以天屬者迫窮禍¶患害相收也夫相收之與相
棄亦逺矣且君¶子之交淡若水小人之交甘如醴君子
淡以¶親小人甘以絶彼無故以合者則無故以離¶孔子
<pb:KR5c0128_WYG_006-58b>
曰敬聞命矣徐行翔佯而歸絶學捐書¶<md:KR5c0128_HFL_021-010b>¶弟子無挹於前
其愛益加進¶
　子桑虖虖即户也假人假國之人也棄璧¶負子此喻
　最佳天合者必常相收聚利合¶者必相棄背君子之
　交淡而親小人之交¶甘而易絶皆說盡人世情狀此
　語雖入之¶語孟亦得無故以合則無故以離氓詩便¶
　可見也此一句又是一箇好條貫無挹於¶前者不拘
　目前挹拜之禮而其相愛之意¶愈加進也¶
<pb:KR5c0128_WYG_006-59a>
異日桑虖又曰舜之將死真泠禹曰汝戒之¶<md:KR5c0128_HFL_021-011a>¶哉形莫若
縁情莫若率縁則不離率則不勞¶不離不勞則不求文
以待形不求文以待形¶固不待物¶
　泠音零曉也以真實之道而告之禹故曰¶真泠縁因
　其自然之意率循其自然之意¶不離與道為一也形
　我也文身外之物也¶不以身外之物而待我故曰不
　求文以待¶形今人宴客曰待客此待字之意也不以¶
　身外為文華則無所資於物矣故曰固不¶待物此待
<pb:KR5c0128_WYG_006-59b>
　字又是不用之意三箇待字自¶<md:KR5c0128_HFL_021-011b>¶作兩義¶
莊子衣大布而補之正緳(苦結/反)係履而過魏¶王魏王曰
何先生之憊邪莊子曰貧也非憊¶也士有道德不能行
憊也衣弊履穿貧也非¶憊也此所謂非遭時也王獨不
見夫騰猿乎¶其得柟梓豫章也攬蔓其枝而王長其間
雖¶羿逢蒙不能睥睨也及其得柘棘枳枸之間¶也危行
側視振動悼慄此筋骨非有加急而¶不柔也處勢不便
未足以逞其能也今處昏¶上亂相之間而欲無憊奚可
<pb:KR5c0128_WYG_006-60a>
得邪此比干之¶<md:KR5c0128_HFL_021-012a>¶見剖心徵也夫¶
　大布麄者也緳帶也正帶中結也係履履¶弊而以索
　穿之也憊病也攬把之也蔓纒¶繞之也此兩字狀猿
　之在木自是不茍王¶長言其志盛意得也柘棘枳枸
　有刺之木¶也振動恐也不柔之上着箇加急字自是¶
　好醫書有頭項強直之證是加急而不柔¶也以之狀
　猿尤精神徵也夫言以比干之¶事比之則見其證驗
　此三字亦竒¶
<pb:KR5c0128_WYG_006-60b>
孔子窮於陳蔡之間七日不火食左據槁木¶<md:KR5c0128_HFL_021-012b>¶右擊槁枝
而歌焱氏之風有其具而無其數¶有其聲而無宫角木
聲與人聲犁然有當於¶人之心顔回端拱還目而窺之
仲尼恐其廣¶已而造大也愛已而造哀也曰回無受天
損¶易無受人益難無始而非卒也人與天一也¶夫今之
歌者其誰乎¶
　槁木几也槁枝䇿也齊物篇所謂䇿枝是¶也以槁枝
　擊槁木故曰有其具雖擊而無¶節奏故曰無其數無
<pb:KR5c0128_WYG_006-61a>
　宫角言不合五音也¶木聲擊者也人聲歌者也犁然
　端的之意¶<md:KR5c0128_HFL_021-013a>¶廣已尊我也以尊我之意而求之則所造¶
　者無畔岸故曰恐其廣已而造大也以愛¶我之意而
　思之則必至於哀傷故曰愛己¶而造哀也造音挫人
　與天一也言在我者¶皆天理也今之歌者非我也故
　曰其誰乎¶
回曰敢問無受天損易仲尼曰饑渇寒暑窮¶桎不行天
地之行也運物之泄也言與之偕¶逝之謂也為人臣者
<pb:KR5c0128_WYG_006-61b>
不敢去之執臣之道猶¶若是而况乎所以待天乎何謂
無受人益難¶仲尼曰始用四達爵禄並至而不窮物之
所¶<md:KR5c0128_HFL_021-013b>¶利乃非己也吾命有在外者也君子不為盜¶賢人不
為⬤吾若取之何哉故曰鳥莫知於¶鷾鴯目之所不宜
處不給視雖落其實棄之¶而走其人畏也而襲諸人間
社稷存焉爾何¶謂無始而非卒仲尼曰化其萬物而不
知其¶禪之者焉知其所終焉知其所始正而待之¶而已
耳何謂人與天一邪仲尼曰有人天也¶有天亦天也人
<pb:KR5c0128_WYG_006-62a>
之不能有天性也聖人晏然¶體逝而終矣¶
　天損窮時也無受者貧而樂也人益者富¶<md:KR5c0128_HFL_021-014a>¶貴之也無
　受者富貴而不淫也尋常之論¶則以處富貴而不淫
　為易貧而樂為難莊¶子却如此反說極有意味言天
　損之時事¶不由已雖欲不受如之何而不受不容不¶
　安貧也故曰易人益者如富之日至名位¶之日髙日
　増月益我欲辭而不能所以貴¶不期驕而自驕富不
　期侈而自侈故曰無¶受難窮桎窮塞也不行推不去
<pb:KR5c0128_WYG_006-62b>
　也運物運¶氣也泄發也運物之泄氣數之往來天也¶
　吾亦與之俱行亦與之俱泄故曰偕逝即¶<md:KR5c0128_HFL_021-014b>¶所謂與時
　偕行與時偕極也君命其臣且¶不得違天之命人何
　可違乎此無受易之¶意四達謂意之所向無所窒礙
　也始用謂¶此意纔萌則事隨以集而無窒礙也並至¶
　而不窮交至而不已也我不求物之利而¶利自至故
　曰非己也爵禄皆自外而至時¶命使然故曰吾命其
　在外者也無功而禄¶君子恥之視之如盜⬤吾雖欲
<pb:KR5c0128_WYG_006-63a>
　不取之而¶有推不去者公孫賀拜相而哭非無受人¶
　益難乎鷾鴯即意怠也不給視者不足視¶<md:KR5c0128_HFL_021-015a>¶也非其所
　宜處之地雖目有見亦以不足¶視而去之果實之落
　必懼而飛恐害己也¶故曰棄之而走其志雖畏避於
　人而乃與¶人相近而居故曰襲諸人間襲入也社稷¶
　祭祀之地雖無可畏亦無可取人自敬而¶存留之如
　燕在人家雖無益亦無害而人¶亦容之言處富貴之
　人若能如鷾鴯之無¶益亦無害則亦無譏惡之者然
<pb:KR5c0128_WYG_006-63b>
　既曰富貴¶矣安能無益而無害故曰難無始而非卒¶
　者言不知其始不知其終也萬物之變化¶<md:KR5c0128_HFL_021-015b>¶更相禪代
　孰知其終孰知其始但居中以¶待之而已正中也謂
　處造化之中也何謂¶人與天一邪人者天所生故曰
　有人天也¶天亦造化為之故曰有天亦天也性者天¶
　命之性也此性字與生字同在人之性生¶而有者皆
　得於天豈人所得而預之聖人¶惟知人之所不能有
　故處之安然盡吾身¶而已孟子曰是性也有命焉君
<pb:KR5c0128_WYG_006-64a>
　子不謂性¶也即是人之不能有天性也晏然安然也¶
　安時而處順以終其身故曰體逝而終矣¶<md:KR5c0128_HFL_021-016a>¶
莊周逰乎雕陵之樊覩一異鵲自南方來者¶翼廣七尺
目大運寸感周之顙而集於栗林¶莊周曰此何鳥哉翼
殷不逝目大不覩褰裳¶躩步執彈而留之覩一蟬方得
美䕃而忘其¶身螳蜋執翳而搏之見得而忘其形異鵲
從¶而利之見利而忘其真莊周怵然曰噫物固¶相累二
𩔖相召也捐彈而反走虞人逐而誶¶之莊周反入三月
<pb:KR5c0128_WYG_006-64b>
不庭藺且從而問之夫子¶何為頃間甚不庭乎莊周曰
吾守形而忘身¶觀於濁水而迷於清淵且吾聞諸夫子
曰入¶<md:KR5c0128_HFL_021-016b>¶其俗從其俗今吾逰於雕陵而忘吾身異鵲¶感吾
顙逰於栗林而忘真栗林虞人¶以吾為戮吾所以不庭也
　雕陵地名也樊園之蕃籬也感周之顙飛¶從額前過
　也殷大也逝往也翼大而不能¶往目大而不能覩逐
　物而自迷之狀執彈¶而留之將以取之也螳蜋因蟬
　意在一得¶而忘其形異鵲又利螳蜋而忘其真故有¶
<pb:KR5c0128_WYG_006-65a>
　不逝不覩之狀螳蜋與雀異𩔖而相召也¶皆忘其形
　忘其真相累也虞人守園者誶¶罵之也不庭不出其
　居之庭也守形養生¶<md:KR5c0128_HFL_021-017a>¶者也我為養生之學忽因逐鵲
　而忘其身¶是以慾而汨其理也濁水喻人欲也清淵¶
　喻天理也夫子老子也入國問俗問禁也¶故曰入其
　俗從其俗他人之園而我誤入¶是違禁也以吾為戮
　言為虞人所辱也此¶叚蓋言物無大小有所逐者皆
　有所迷此¶乃學者受用之語¶
<pb:KR5c0128_WYG_006-65b>
陽子之宋宿於逆旅逆旅人有妾二人其一¶人美其一
人惡惡者貴而美者賤陽子問其¶故逆旅小子對曰其
美者自美吾不知其美¶<md:KR5c0128_HFL_021-017b>¶也其惡者自惡吾不知其惡也
陽子曰弟子¶記之行賢而去自賢之行安往而不愛哉¶
　美者自美自矜誇也惡者自惡慊然自以¶為不足也
　行賢而去自賢之行謂有賢者¶之德而無自矜之行
　則隨所往而人皆愛¶樂之此一節亦是受用親切處
　看此數篇¶或以外篇為非莊子所作果然乎哉¶¶¶
<pb:KR5c0128_WYG_006-66a>
　
　
　
　
　
　
　
　
<pb:KR5c0128_WYG_006-66b>
　
　
　
　
　
　
　
　莊子口義卷六
