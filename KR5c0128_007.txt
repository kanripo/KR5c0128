# -*- mode: mandoku-view -*-
#+TITLE: 莊子口義
#+DATE: 2015-08-29 00:31:11
#+PROPERTY: BASEEDITION HFL
#+PROPERTY: WITNESS WYG
#+PROPERTY: LASTPB  <md:KR5c0128_HFL_021-017b>
#+PROPERTY: JUAN 7
¶
<md:KR5c0128_HFL_022-001a>¶<pb:KR5c0128_WYG_007-1a>
欽定四庫全書
　莊子口義卷七
　　　　　¶　　　　　　　宋　林希逸¶　撰
外篇田子方¶第二十一
田子方侍坐於魏文侯數稱谿工文侯曰谿¶工子之師
邪子方曰非也無擇之里人也稱¶道數當故無擇稱之
文侯曰然則無師邪子¶方曰有曰子之師誰邪子方曰
東郭順子文¶侯曰然則夫子何故未嘗稱之子方曰其
<pb:KR5c0128_WYG_007-1b>
為¶人也真人貌而天虛縁而葆真清而容物物¶無道正
容以悟之使人之意也消無擇何足¶<md:KR5c0128_HFL_022-001b>¶以稱之子方出文
侯儻然終日不言召前立¶臣而語之曰遠矣全德之君
子始吾以聖知¶之言仁義之行為至矣吾聞子方之師
吾形¶解而不欲動口鉗而不欲言吾所學者真土¶梗耳
夫魏真為我累耳¶
　稱道數當言稱誦道理拍拍皆當也其為¶人也真純
　也人貌而天貌雖人而有自然¶之天德也虛心而順
<pb:KR5c0128_WYG_007-2a>
　物未嘗動其心故曰¶葆真葆養也清自㓗也清則易
　離於物而¶能容之言其大也人有非道未嘗責之以¶<md:KR5c0128_HFL_022-002a>¶
　言但動容貌而使彼自悟自然消釋其不¶肖之心故
　曰使人之意也消谿工之善猶¶可容言順子之美不
　可容言故曰何足以¶稱之全德君子言順子也形解
　言自失也¶土梗者得其粗不得其精也以有國為累¶
　故不得以深究無為自然之道故曰夫魏¶真為我累
　耳¶
<pb:KR5c0128_WYG_007-2b>
温伯雪子適齊舍於魯魯人有請見之者温¶伯雪子曰
不可吾聞中國之君子明乎禮義¶而陋於知人心吾不
欲見也至於齊反舍於¶<md:KR5c0128_HFL_022-002b>¶魯是人也又請見温伯雪子曰
往也蘄見我¶今也又蘄見我是必有以振我也出而見
客¶入而歎明日見客又入而歎其僕曰每見之¶客也必
入而歎何邪曰吾固告子矣中國之¶民明乎禮義而陋
乎知人心昔之見我者進¶退一成規一成矩從容一若
龍一若虎其諫¶我也似子其道我也似父是以歎也仲
<pb:KR5c0128_WYG_007-3a>
尼見¶之而不言子路曰吾子欲見温伯雪子久矣¶見之
而不言何邪仲尼曰若夫人者目擊而¶道存矣亦不可
以容聲矣¶<md:KR5c0128_HFL_022-003a>¶
　伯名也雪子其字也禮義有為之學也陋¶於知人心
　陋劣也謂其不識本心也振振¶德也言必有益我也
　故曰振我進退成規¶矩從容若龍虎動容周旋中禮
　也規矩有¶法度也龍虎成文章也大人虎變是也諫¶
　我似子道我似父謂交淺言深也目擊而¶道存即正
<pb:KR5c0128_WYG_007-3b>
　容以悟使人之意消也容聲容¶言也¶
顔淵問於仲尼曰夫子歩亦歩夫子趨亦趨¶夫子馳亦
馳夫子奔逸絶塵而回瞠若乎後¶<md:KR5c0128_HFL_022-003b>¶矣夫子曰回何謂邪
曰夫子歩亦歩也夫子¶言亦言也夫子趨亦趨也夫子
辯亦辯也夫¶子馳亦馳也夫子言道回亦言道也及奔
逸¶絶塵而回瞠若乎後者夫子不言而信不比¶而周無
器而民⬤乎前而不知所以然而已¶矣仲尼曰惡可不
察與夫哀莫大於心死而¶人死亦次之日出東方而入
<pb:KR5c0128_WYG_007-4a>
於西極萬物莫¶不比方有目有趾者待是而後成功是
出則¶存是入則亡萬物亦然有待也而死有待也¶而生
吾一受其成形而不化以待盡効物而¶<md:KR5c0128_HFL_022-004a>¶動日夜無隙而
不知其所終薰然其成形知¶命不能規乎其前丘以是
日徂吾終身與汝¶交一臂而失之可不哀與汝殆著乎
吾所以¶著也彼已盡矣而汝求之以為有是求馬於¶唐
肆也吾服汝也甚忘汝服吾也亦甚忘雖¶然汝奚患焉
雖忘乎故吾吾有不忘者存¶
<pb:KR5c0128_WYG_007-4b>
　不比而周言不待親比之而其情自然周¶美也無器
　者不可以迹名也民蹈乎前言¶人自來歸也以此比
　夫子之不可及也不¶知其所以然而已矣者言我至
　此不知其¶<md:KR5c0128_HFL_022-004b>¶為如何也奔逸飛馳也絶塵去速而不見¶
　其塵也瞠直目以視也歩趨馳者皆以馬¶為喻也惡
　可不察者言當更於此精察也¶心死者無所見也生
　而無所見猶甚於死¶也故曰哀莫大於心死而人死
　亦次之比¶方可數也日既明時物之長短小大皆可¶
<pb:KR5c0128_WYG_007-5a>
　盡見故曰莫不比方出自東方入于西極¶自朝至暮
　也有目有趾羣動之物也必見¶日而後事可為待是
　待日也故曰待是而¶後成功是出則存是入則亡人
　事之存亡¶<md:KR5c0128_HFL_022-005a>¶係日之出入即日出而作日入而息也萬¶
　物之有待於道亦猶人事之待乎日也故¶曰萬物亦
　然生死皆循是道之自然故曰¶有待而死有待而生
　生而受其形則此道¶在身無所遷變以待其終故曰
　不化以待¶盡不化者無所遷變也效倣也倣於物而¶
<pb:KR5c0128_WYG_007-5b>
　行不容其心故曰效物而動物事物也無¶隙者無所
　間斷也不知其終者無已時也¶渾然此身無非和順
　之理故曰薰然而成¶形薰和也雖知事物之無非命
　而日用之¶<md:KR5c0128_HFL_022-005b>¶間不以命為規度即所謂聖人不言命也¶
　日徂者日日如是與之俱往純亦不已也¶交一臂者
　並立也終身與汝周旋而汝未¶得此道故曰交一臂
　而失之著可見者也¶汝但見吾所可見者而不知有
　所不可見¶者故曰汝殆著乎吾所以著也盡無也道¶
<pb:KR5c0128_WYG_007-6a>
　必至於無而後盡汝但以有求之所以見¶不到盡處
　也故曰彼已盡矣而汝求以為¶有肆貨馬之地也唐
　無壁之屋也詩云中¶唐有甓唐肆今之過路亭也貨
　馬者來去¶<md:KR5c0128_HFL_022-006a>¶不常止就其肆求之刻舟求劒之意也忘¶
　不可知者也極其不可知曰甚忘服行也¶吾與汝之
　所行必極其所不可知汝與吾¶之所行亦必極其所
　不可知故曰吾服汝¶也甚忘汝服吾亦甚忘意謂此
　事我與汝¶説不得汝亦與我説不得必至於忘言而¶
<pb:KR5c0128_WYG_007-6b>
　後盡也雖然又轉一轉謂汝今雖未至於¶此亦何患
　焉盖汝既知奔逸絶塵者瞠若¶乎其後則是知有此
　一解未盡矣若到此¶能忘其故吾之時雖與今日所
　見不同而¶<md:KR5c0128_HFL_022-006b>¶在我之所不忘者仍舊在也釋氏所謂悟¶
　後依舊是故時人意謂見到無處方盡仍¶舊即是有
　時道理也故曰雖忘乎故吾而¶吾有不忘者存此兩
　箇吾字就顔子身上¶自説又與上面吾服汝汝服吾
　吾字不同¶
<pb:KR5c0128_WYG_007-7a>
孔子見老聃老聃新沐方將被髮而乾慹然¶似非人孔
子便而待之少焉見(去/聲)曰某也眩¶與其信然與向者先
生形體掘若槁木似遺¶物離人而立於獨也老聃曰吾
遊心於物之¶初孔子曰何謂邪曰心困焉而不能知口
辟¶<md:KR5c0128_HFL_022-007a>¶(必亦反卷/不開也)焉而不能言嘗為汝議乎其將至¶隂肅肅
至陽赫赫肅肅出乎天赫赫發乎地¶兩者交通成和而
物生焉或為之紀而莫見¶其形消息滿虛一晦一明日
改月化日有所¶為而莫見其功生有所乎萌死有所乎
<pb:KR5c0128_WYG_007-7b>
歸始¶終相反乎無端而莫知其所窮非是也且孰¶為之
宗¶
　被髮而乾即離騷所謂晞髮也慹然凝定¶而立之貌
　非人猶未偶人也掘兀兀然也¶遺物遺外物也離人
　離人𩔖也立於獨者¶<md:KR5c0128_HFL_022-007b>¶超立乎一世之表也物之初者
　無物之始¶也辟合也心無所知口不欲言故曰困焉¶
　辟焉將近也謂其深妙者難言且擬議其¶近似者也
　故曰言乎其將前曰其樊其風¶此言其將即變換為
<pb:KR5c0128_WYG_007-8a>
　文也肅肅嚴冷之意¶赫赫輝明之意即是一隂一陽
　之謂道如¶此下四句隂陽和而後萬物生交通互往¶
　來也獨隂不生獨陽不成故曰交通成和¶紀者綱維
　主張之意也亦似有物主之而¶不可見故曰或為之
　紀而莫見其形為之¶<md:KR5c0128_HFL_022-008a>¶紀者造化也一晦一明晝夜也
　消息滿虛¶四時之氣運日改月化日異而月不同也¶
　日有所為而莫見其功日日如是而造化¶之功孰得
　而名言之相反不同也始終雖¶不同而其端不可尋
<pb:KR5c0128_WYG_007-8b>
　譬如雀化為蛤謂雀¶之終則蛤實始焉謂蛤之始則
　雀實終焉¶大而帝王之禪代亦如是如何見得盡故¶
　曰終始相反乎無端而莫知乎其所窮此¶分明是説
　箇造物但不指其名却又曰非¶是也孰為之宗是即
　造物也宗亦造物也¶<md:KR5c0128_HFL_022-008b>¶言不是這箇孰為之主宰莊子
　之文句句¶生活便是此等處¶
孔子曰請問遊是老聃曰夫得是至美至樂¶也得至美
而遊乎至樂謂之至人孔子曰願¶聞其方曰草食之獸
<pb:KR5c0128_WYG_007-9a>
不疾易藪水中之虫不¶疾易水行少變而不失其大常
也喜怒哀樂¶不入於胷次夫天下也者萬物之所一也
得¶其所一而同焉則四支百體將為塵垢而死¶生終始
將為晝夜而莫之能滑而况得喪禍¶福之所介乎棄𨽻
者若棄泥塗知身貴於𨽻¶<md:KR5c0128_HFL_022-009a>¶也貴在於我而不失於變且
萬化而未始有¶極也夫孰足以患心已為道者解乎此¶
　至美至樂賛道之美也不疾不厭也行少¶變言易藪
　易水也不失其大常所食之水¶草猶在也萬物之生
<pb:KR5c0128_WYG_007-9b>
　皆在乎天之下故必¶聽天之所為豈得以自異故曰
　天下也者¶萬物之所一也知其一出於天而莫不同¶
　則死生且不能滑其心而况得喪禍福乎¶介芥蔕也
　𨽻僕𨽻也僕𨽻去來棄如泥塗¶以我貴而彼賤也若
　知道之可貴實在於¶<md:KR5c0128_HFL_022-009b>¶我則萬物之變豈能失我之至
　美至樂者¶天地之間變化相尋萬古如此何有盡時¶
　得喪禍福無非自然又何足以為吾心之¶患故曰萬
　化未始有極也夫孰足以患心¶但世俗之人不能解
<pb:KR5c0128_WYG_007-10a>
　此惟身與道一者方¶解曉乎此已身也身與道一故
　曰己為道¶
孔子曰夫子德配天地而猶假至言以脩心¶古之君子
孰能説焉老聃曰不然夫水之於¶汋也無為而才自然
矣至人之於德也不脩¶而物不能離焉若天之自髙地
之自厚日月¶<md:KR5c0128_HFL_022-010a>¶之自明夫何脩焉孔子出以告顔回曰丘
之¶於道也其猶醯雞與微夫子之發吾覆也吾¶不知天
地之大全也¶
<pb:KR5c0128_WYG_007-10b>
　假借也至言者指以上許多言語也謂老¶子其徳如
　此猶且不能離言語以脩其心¶他人孰能免此脱免
　也謂必不能離言語¶以求道也説與脱同老聃曰不
　然者謂假¶言語以脩心其説非也汋取也與酌同江¶
　河之水酌之而不竭者以其本質無為而¶自然也才
　質也水之所以為水者自然之¶<md:KR5c0128_HFL_022-010b>¶質也至人之徳本乎
　自然雖不假脩為外¶物亦不得而離間之天地日月
　亦自然而¶已矣又何容力乎故曰夫何脩焉醯雞醋¶
<pb:KR5c0128_WYG_007-11a>
　甕中之蠛蠓也其包覆於甕中豈知甕外¶之大言所
　見者小也¶
莊子見魯哀公哀公曰魯多儒士少為先生¶方者莊子
曰魯少儒哀公曰舉魯國而儒服¶何謂少乎莊子曰周
聞之儒者冠圜冠者知¶天時履方屨者知地形緩佩玦
者事至而斷¶君子有其道者未必為其服也為其服者
未¶<md:KR5c0128_HFL_022-011a>¶必知其道也公固以為不然何不號於國中¶曰無此
道而為此服者其罪死於是哀公號¶之五日而魯國無
<pb:KR5c0128_WYG_007-11b>
敢儒服者獨有一丈夫儒¶服而立乎公門公即召而問
以國事千轉萬¶變而不窮莊子曰以魯國而儒者一人
耳可¶謂多乎¶
　方術也言魯之儒者學術與先生不同也¶緩佩玦者
　言其行詳緩而佩玦玉也玦取¶能斷之義一丈夫言
　孔子也此意蓋言儒¶服者多而皆不知道也¶<md:KR5c0128_HFL_022-011b>¶
百里奚爵禄不入於心故飯牛而牛肥使秦¶穆公忘其
賤與之政也有虞氏死生不入於¶心故足以動人¶
<pb:KR5c0128_WYG_007-12a>
　方飯牛之時豈有求爵祿之心唯其不求¶所以見用
　於穆公動人者言感動而化之¶也死生不入於心者
　無為而為心無所動¶也到此又等閒説這兩句¶
宋元君將畫圖衆史皆至受揖而立䑛筆和¶墨在外者
半有一史後至者儃儃然不趨受¶揖不立因之舍公使
人視之則解衣槃礴臝¶<md:KR5c0128_HFL_022-012a>¶君曰可矣是真畫者也¶
　儃儃猶澶漫也舒遲自得之意受揖不立¶者言與衆
　史相揖而略不住也槃礴箕踞¶之狀臝即裸也此言
<pb:KR5c0128_WYG_007-12b>
　無心於求知乃真畫¶者東坡形容畫竹與杜詩曰神
　閒志定始¶一掃亦近此意¶
文王觀於臧見一丈夫釣而其釣莫釣非持¶其釣有釣
者也常釣也文王欲舉而授之政¶而恐大臣父兄之弗
安也欲終而釋之而不¶忍百姓之無天也於是旦而屬
之大夫曰昔¶<md:KR5c0128_HFL_022-012b>¶者寡人夢見良人黒色而⬤乗駁馬而偏
朱¶蹄號曰寓而政於臧丈人庻幾乎民有瘳乎¶諸大夫
蹙然曰先君王也文王曰然則卜之¶諸大夫曰先君之
<pb:KR5c0128_WYG_007-13a>
命王其無他又何卜焉遂¶迎臧丈人而授之政典法無
更偏令無出三¶年文王觀於國則列士壞植散羣長官
者不¶成德斔(音/庾)斛不敢入於四境列士壞植散羣¶則尚
同也長官者不成德則同務也斔斛不¶敢入於四境則
諸侯無二心也文王於是焉¶以為太師北靣而問曰政
可以及天下乎臧¶<md:KR5c0128_HFL_022-013a>¶丈人昧然而不應泛然而辭朝令而
夜遁終¶身無聞¶
　此一段把太公事却如此粧撰别箇話頭¶常釣者釣
<pb:KR5c0128_WYG_007-13b>
　常在手也釣竿雖在手而無意¶於釣故曰非持其釣
　有釣者也這般句語¶皆是好處無天者言無所主也
　偏朱蹄者¶其蹄只一⬤朱也先君王也言所夢乃文¶
　王之父也典法無更不變易法度也偏令¶無出無一
　事肯出號令也號令之間獨言¶一事故曰偏令壞植
　散羣言不立朋黨也¶<md:KR5c0128_HFL_022-013b>¶不成徳不自有其成功猶易曰
　或從王事¶無成也同務與衆人同事功而不自異也¶
　斔即庾也外國之斔斛大小不同皆不敢¶入其境内
<pb:KR5c0128_WYG_007-14a>
　則諸侯無不知歸也故曰無二¶心朝令者朝聞文王
　之命有及天下之問¶故逃去終身無聞猶書曰暨厥
　終罔顯也¶旦屬之大夫古本作夫夫司馬云上夫字¶
　作大字讀夫一大也太山石始皇文曰御¶史夫夫盖
　篆字夫與大同見文鑑¶
顔淵問於仲尼曰文王其猶未邪又何以夢¶<md:KR5c0128_HFL_022-014a>¶為乎仲尼
曰黙汝無言夫文王盡之也而又何¶論刺焉彼直以循
斯須也¶
<pb:KR5c0128_WYG_007-14b>
　循斯須者言茍徇一時之計欲衆人易從¶也又豈可
　譏刺乎¶
列御㓂為(去/聲)伯昏無人射引之盈貫措杯水¶其肘上發
之適矢復沓方矢復寓當是時猶¶象人也伯昏無人曰
是射之射非不射之射¶也嘗與汝登髙山履危石臨百
仞之淵若能¶射乎於是無人遂登髙山履危石臨百仞
之¶淵背逡巡足二分垂在外揖御㓂而進之御¶<md:KR5c0128_HFL_022-014b>¶冦伏地
汗流至踵伯昏無人曰夫至人者上¶闚青天下潜黃泉
<pb:KR5c0128_WYG_007-15a>
揮斥八極神氣不變今汝¶怵然有恂目之志爾於中也
殆矣夫¶
　引之盈貫開弓而至滿也前手直而肘平¶可以致一
　盃水於其上言定也發射也適¶去也沓重也又也矢
　方去而矢又在弦上¶沓於弦上者纔去而方來之矢
　又寓於弦¶上矣此言一箭接一箭如此其神速也象¶
　人木偶人也背逡巡者靣向髙山而背臨¶深淵退而
　未已之意故曰逡巡三分其足¶<md:KR5c0128_HFL_022-015a>¶一分在岸二分垂於
<pb:KR5c0128_WYG_007-15b>
　虛處可謂危之至而¶伯昏無人能之者即所謂純氣
　之守也履¶地而射射之常也故曰非不射之射也神¶
　能守一則雖上闚青天下至黃泉揮斥乎¶八極其心
　亦無所變動若險夷之境界猶¶怵然而恂其目則是
　未知至人之學也以此¶為射而欲求中的之精義亦
　難矣故曰爾¶於中也殆矣哉怵懼也恂目恂動也¶
肩吾問於孫叔敖曰子三為令尹而不榮華¶三去之而
無憂色吾始也疑子今視子之鼻¶<md:KR5c0128_HFL_022-015b>¶間栩栩然子之用心
<pb:KR5c0128_WYG_007-16a>
獨奈何孫叔敖曰吾何¶以過人哉吾以其來不可却也
其去不可止¶也吾以為得失之非我也而無憂色而已
矣¶我何以過人哉且不知其在彼乎其在我乎¶其在彼
邪亡乎我在我邪亡乎彼方將躊躇¶方將四顧何暇至
乎人貴人賤哉¶
　鼻間栩栩然息不在外而在内有自養之¶意也令尹
　之貴若在於令尹則與我無預¶我之可貴若在於我
　則與令尹無預故曰¶其在彼邪亡乎我其在我邪亡
<pb:KR5c0128_WYG_007-16b>
　乎彼此數¶<md:KR5c0128_HFL_022-016a>¶句發得精神躊躇四顧者髙視遐想於天¶
　地之間安知人之所謂貴者賤者¶
仲尼聞之曰古之真人知者不得説美人不¶得濫盗人
不得刦伏戲黃帝不得友死生亦¶大矣而無變乎已况
爵祿乎若然者其神經¶乎大山而無介入乎淵泉而不
濡處卑細而¶不憊充滿天地既以與人已愈有¶
　知者不得説非言辭所可窮也美人不得¶濫非聲色
　所能淫也盗人不得刦非凶威¶所能屈也伏戲黃帝
<pb:KR5c0128_WYG_007-17a>
　不得友遁世而輕天¶<md:KR5c0128_HFL_022-016b>¶下也介間也石雖無間可以穿
　而過也故¶曰經乎太山而無介處貧賤之地而不以¶
　為病故曰處卑細而不憊充滿天地者道¶也道在己
　者既塞天地推以化人用之無¶盡故曰既以與人已
　愈有¶
楚王與凢君坐少焉楚王左右曰凢亡者三¶凢君曰凢
之亡也不足以喪吾存夫凢之亡¶不足以喪吾存則楚
之存不足以存存由是¶觀之則凢未始亡而楚未始存
<pb:KR5c0128_WYG_007-17b>
也¶
　此意即刖者喪足而尊足者存又如此換¶<md:KR5c0128_HFL_022-017a>¶箇話頭謂
　道之在已不問有國與無國也¶凢不為亡楚不為存
　則世之得喪禍福皆¶外物矣然其意猶在楚不足以
　存存一句¶失者既不足以自歉則得者亦不足以自¶
　矜自歉愧也自矜誇也此語尤有味此學¶問切身受
　用之語¶<md:KR5c0128_HFL_022-017b>¶¶¶¶¶¶¶¶¶¶¶<md:KR5c0128_HFL_023-001a>¶¶¶¶¶
外篇知北遊¶第二十二
<pb:KR5c0128_WYG_007-18a>
知北游於𤣥水之上登𨼆弅之¶丘而適遭無為謂焉知
謂無為謂曰予欲有¶問乎若何思何慮則知道何處何
服則安道¶何從何道則得道三問而無為謂不答也非¶
不答不知答也知不得問反於白水之南登¶狐闋之上
而睹狂屈焉知以之言也問乎狂¶屈狂屈曰唉予知之
將語若中欲言而忘其¶<md:KR5c0128_HFL_023-001b>¶所欲言知不得問反於帝宮見
黃帝而問焉¶黃帝曰無思無慮始知道無處無服始安
道¶無從無道始得道知問黃帝曰我與若知之¶彼與彼
<pb:KR5c0128_WYG_007-18b>
不知也其孰是耶黃帝曰彼無為謂¶真是也狂屈似之
我與汝終不近也¶
　前後人名皆是寓言如此三名却有分别¶知有思惟
　心者也無為謂自然者也狂猖¶狂也屈者掘然如槁
　木之枝也此書猖狂¶字便與逍遥遊浮遊字同猖狂
　而屈然無¶知之貌也此叚只謂知者不言言者不知¶<md:KR5c0128_HFL_023-002a>¶
　故粧出許多説話問而不知答是此中無¶老僧靣前
　無闍梨也(夾山/語)欲答而忘其言¶是猶知有問者也故
<pb:KR5c0128_WYG_007-19a>
　曰無為真是狂屈似¶之似近也¶
夫知者不言言者不知故聖人行不言之教¶道不可致
徳不可至仁可為也義可虧也禮¶相偽也故曰失道而
後德失徳而後仁失仁¶而後義失義而後禮禮者道之
華而亂之首¶也故曰為道者日損損之又損之以至於
無¶為無為而無不為也今己(音/紀)為物也欲復¶<md:KR5c0128_HFL_023-002b>¶歸根不亦
難乎其易也其唯大人乎¶
　知者不言此是達磨西來不立文字直指¶人心見性
<pb:KR5c0128_WYG_007-19b>
　成佛不言之教即維摩不二法¶門也道不可致不可
　以言致也徳不可至¶不可以迹求也仁義禮皆為有
　迹有迹則¶於道隳矣莊子以禮為强世故比之仁義¶
　其迹又甚故曰道之華亂之首華外飾而¶無其實也
　外飾之偽欺詐之所由生也故¶曰亂之首黜聦明墮
　枝體此為道之日損¶者也損之又損以至於無則是
　忘其故吾¶<md:KR5c0128_HFL_023-003a>¶之時能無為則循天理之自然無所不可¶
　為矣物迹也求道而又有迹則是已猶與¶物同而欲
<pb:KR5c0128_WYG_007-20a>
　見自本自根之地宜其難矣復¶歸根者言收歛而返
　於無物之初也大人¶無為者也大人則易之其易也
　三字莊子¶文法若他人則曰唯大人則易之矣¶
生者死之徒死者生之始孰知其紀人之生¶氣之聚也
聚則為生散則為死若死生為徒¶吾又何患故萬物一
也是其所美者為神竒¶其所惡者為臭腐臭腐復化為
神竒神竒復¶<md:KR5c0128_HFL_023-003b>¶化為臭腐故曰通天下一氣耳聖人故貴
一¶
<pb:KR5c0128_WYG_007-20b>
　生者死之徒死者生之始下一句易説上¶一句難説
　且如花木之發為枝為葉是其¶生者也然此已發者
　終無不盡之理則是¶其生者猶死矣伊川曰復入之
　息非己出¶之息此語極好便是此意碩果不食剝者¶
　復之萌也謂之碩果死者矣種之再生非¶死為生之
　始乎死生往來萬物皆然孰知¶其所以為之者紀綱
　紀也主張而為之者¶也氣之聚散為生為死人皆知
　之若知死¶<md:KR5c0128_HFL_023-004a>¶生只是一理則吾又何患為徒者死生為¶
<pb:KR5c0128_WYG_007-21a>
　一也死生本一理萬物皆然而人自分美¶惡好惡如
　花卉之方盛則以為神竒落而¶在地則為臭腐殊不
　知葉落糞根生者又¶自是而始則是臭腐復化為神
　竒也既生¶而落則神竒又化為臭腐矣亘古窮今來¶
　來往往只此一氣而已聖人知此故不以¶死生窮達
　禍福為分别故曰聖人故貴一¶一者無分别也¶
知謂黃帝曰吾問無為謂無為謂不應我非¶<md:KR5c0128_HFL_023-004b>¶不我應不
知應我也吾問狂屈狂屈中欲告¶我而不我告非不我
<pb:KR5c0128_WYG_007-21b>
告中欲告而忘之也今¶予問乎若若知之奚故不近黃
帝曰彼其真¶是也以其不知也此其似之也以其忘之
也¶予與若終不近也以其知之也狂屈聞之以¶黃帝為
知言¶
　此數行解得前意甚明¶
天地有大美而不言四時有明法而不議萬¶物有成理
而不説聖人者原天地之美而達¶萬物之理是故至人
無為大聖不作觀於天¶<md:KR5c0128_HFL_023-005a>¶地之謂也今彼神明至精與彼
<pb:KR5c0128_WYG_007-22a>
百化物已死¶生方員莫知其根也扁然而萬物自古以
固¶存六合為巨未離其内秋毫為小待之成體¶天下莫
不沉浮終身不故隂陽四時運行各¶得其序惛然若亡
而存油然不形而神萬物¶畜而不知此之謂本根可以
觀於天矣¶
　天地有大美而不言即乾以美利利天下¶不言所利
　大矣哉明法者寒暑往來盈虛¶消長皆有曉然一定
　之法則何嘗犯商量¶故曰不議鳬短鶴長麥垂⬤仰
<pb:KR5c0128_WYG_007-22b>
　或寒或熱¶<md:KR5c0128_HFL_023-005b>¶或苦或甘皆是自然之理而其所以長短¶
　甘苦者如何説得故曰有成理而不説不¶作即無為
　也無為不作皆順自然也聖人¶之所以順自然者亦
　得諸天地而已大故¶曰觀於天地之謂也神明至精
　言妙理也¶百化百物之化也上彼字在天底下彼字¶
　在物底物之或生或死其生也或方或圓¶皆神明至
　精者為之既已有矣孰能究其¶根極之地故曰物已
　死生方圓莫知其根¶扁然即翩然也有去而不已之
<pb:KR5c0128_WYG_007-23a>
　意便是逝¶<md:KR5c0128_HFL_023-006a>¶者如斯萬物之化相尋而去無所窮己而¶
　其造化常存東坡所謂逝者如斯而未嘗¶往也若非
　有所見亦不能道及此六合為¶巨未離其内言天地
　雖大不出造化之内¶也秋毫為小待之成體若無此
　秋毫之體¶則無秋毫之名即天下莫大於秋毫之末¶
　而太山為小也沈浮往來也不故常新也¶萬物往來
　而不窮日日如此故曰天下莫¶不沉浮終身不故惟
　其不故所以四時運¶行而得其序也惛然不可見也
<pb:KR5c0128_WYG_007-23b>
　油然生意¶<md:KR5c0128_HFL_023-006b>¶也若亡而存死者生之徒也不形而神不¶
　恃形而立不隨生而亡也畜養也養萬物¶者道也而
　人不知之此造化本根之地也¶觀於天者不過此理
　故曰可以觀於天矣¶
齧缺問道乎被衣被衣曰若正汝形一汝視¶天和將至
攝汝知一汝度神將來舍德將為¶汝美道將為汝居汝
瞳焉如新生之犢而無¶求其故言未卒齧缺睡寐被衣
大悦行歌而¶去之曰形若槁骸心若死灰真其實知不
<pb:KR5c0128_WYG_007-24a>
以¶故自持媒媒(音/昧)晦晦無心而不可與謀彼何¶<md:KR5c0128_HFL_023-007a>¶人哉¶
　此一叚又撰出兩箇知道之人相與語釋¶氏所謂好
　手手中呈好手紅心心裏中紅¶心正汝形一汝視是
　忘其形體耳目也攝¶汝知一汝度是去其思慮意識
　也度意度¶也天和者元氣也忘其形體耳目則元氣¶
　全矣神者釋氏所謂主人公也出入無時¶莫知其鄉
　則非來舍矣德將汝美德潤身¶也道將汝居居天下
　之廣居也瞳無知而¶直視之貌犢之初生未嘗不視
<pb:KR5c0128_WYG_007-24b>
　而何嘗有¶<md:KR5c0128_HFL_023-007b>¶所視赤子亦然無求其故謂人不知其所¶
　以視者如何也此即形容無心之貌言未¶卒而睡寐
　者言答之未己而自睡也語意¶相契不容於言故如
　此狀出真其實知者¶言其實見此理之真也事物不
　入其心故¶曰不以故自持故事也媒媒晦晦芒忽無¶
　見也彼既無心而我有不容言者故曰無¶心而不可
　與謀穹壤之間有此人物故曰¶彼何人哉深美之也¶
舜問乎丞曰道可得而有乎曰汝身非汝有¶<md:KR5c0128_HFL_023-008a>¶也汝何得
<pb:KR5c0128_WYG_007-25a>
有夫道舜曰吾身非吾有也孰有¶之哉曰是天地之委
形也生非汝有是天地¶之委和也性命非汝有是天地
之委順也孫¶子非汝有是天地之委蜕也故行不知所
往¶處不知所持食不知所味天地之彊陽氣也¶又胡可
得而有邪¶
　委聚也四大假合而為此身故曰委形隂¶陽成和而
　後物生故曰生者委和也順理¶也性命在我即造物
　之理故曰委順人世¶相代如蟬蜕然故曰子孫委蜕
<pb:KR5c0128_WYG_007-25b>
　也强陽氣¶<md:KR5c0128_HFL_023-008b>¶即生氣也動者為陽人之行處飲食皆此¶
　氣之動為之皆非我有也圓覺所謂今者¶妄身當在
　何處便是此意此一叚亦自竒¶特不知所持無執着
　也¶
孔子問於老聃曰今日晏閒敢問至道老聃¶曰汝齊戒
䟽瀹而心澡雪而精神掊擊而知¶夫道窅然難言哉將
為汝言其崖略夫昭昭¶生於冥冥有倫生於無形精神
生於道形本¶生於精而萬物以形相生故九竅者胎生
<pb:KR5c0128_WYG_007-26a>
八¶竅者卵生¶<md:KR5c0128_HFL_023-009a>¶
　䟽瀹通導之也澡雪洗滌之也掊擊屏去¶之也窅然
　深奥之貌崖邊際也崖略者謂¶深妙者難言只言其
　邊際粗略而已昭昭¶可見者也冥冥不可見者也見
　而可得分¶别者謂之有倫有倫萬物也無形造化也¶
　精神在人者也形可見者精不可見者九¶竅人𩔖也
　八竅禽𩔖也以人與禽並言故¶抑之也佛經所謂胎
　生卵生濕生皆原於¶此此意盖謂人雖貴於物而其
<pb:KR5c0128_WYG_007-26b>
　生也實同¶故欲其捨色身而求法身莊子之意亦如¶<md:KR5c0128_HFL_023-009b>¶
　此¶
其來無迹其往無崖無門無房(音/旁)四達之皇¶皇也邀於
此者四枝强思慮恂達耳目聦明¶其用心不勞其應物
無方天不得不髙地不¶得不廣日月不得不行萬物不
得不昌此其¶道與¶
　其來無迹其往無崖言造化之間去者來¶者無地可
　尋逐也四達皇皇言太虛之間¶人之室居則有門有
<pb:KR5c0128_WYG_007-27a>
　旁太虛之間但見其¶皇皇之大豈知其所從入從出
　者乎邀於¶<md:KR5c0128_HFL_023-010a>¶此者言邀索而見此道也四枝强即圓覺¶
　所謂身體輕安也恂達通達也不勞順自¶然也無方
　不定也即是以接而時生乎其¶心者也天地日月萬
　物若非此道誰實為¶之此四句只形容徹上徹下無
　非此道而¶已¶
且夫博之不必知辯之不必慧聖人以斷之¶矣若夫益
之而不加益損之而不加損者聖¶人之所保也淵淵乎
<pb:KR5c0128_WYG_007-27b>
其若海魏魏乎其終則¶復始也運量萬物而不匱則君
子之道彼其¶<md:KR5c0128_HFL_023-010b>¶外與萬物皆往資焉而不匱此其道與中
國¶有人焉非隂非陽處於天地之間直且為人¶將反於
宗自本觀之生者喑(音/䕃)醷(與噫氣/之噫同)物¶也雖有夀夭相去
幾何須臾之説也奚足以¶為堯桀之是非¶
　⬤之無所不知也人之辨⬤皆誇以為己¶能而不必
　出於汝之知慧其所以知慧者¶造物也故聖人只以
　造物斷之不以益為¶益不以損為損所保者在我而
<pb:KR5c0128_WYG_007-28a>
　外物不得¶而加焉此聖人之事也終則復始純亦不¶<md:KR5c0128_HFL_023-011a>¶
　已也運量萬物而不匱應物而不窮也運¶用而量度
　之故曰運量此未免於有心只¶為君子之道盖言其
　有迹也以我而應物¶則為運量萬物物至而我應之
　則為萬物¶皆往資焉便是感而後應迫而後動如此¶
　而不匱則謂之道道者無心無迹也中國¶有人焉謂
　天地之中有至人焉非隂非陽¶言其不可以物指名
　也有人之形而其心¶遊於物之初直寓形於天地之
<pb:KR5c0128_WYG_007-28b>
　間耳故曰¶直且為人將反於宗宗者萬物之初也喑¶<md:KR5c0128_HFL_023-011b>¶
　醷氣之不順者也人身之氣有所不順則¶為疣為贅
　造物之氣生而為人則亦其不¶順者也故曰自本觀
　之言反於天地之初¶而觀之也此意盖是貶剝人身
　便是釋氏¶所謂皮囊包血之論子細看來大藏經中¶
　許多説話多出於此堯桀是非言人世是¶非之論因
　有此身而後有之百年之間縱¶有長短比之天地須
　㬰而已此數語亦好¶
<pb:KR5c0128_WYG_007-29a>
果蓏有理人倫雖難(去/聲)所以相齒聖人遭之¶而不違過
之而不守調而應之德也偶而應¶<md:KR5c0128_HFL_023-012a>¶之道也帝之所興王
之所起也人生天地之¶間若白駒之過郤忽然而已注
然勃然莫不¶出焉油然漻然莫不入焉¶
　果蓏物之至微也者其生也有時其種也¶有種自古
　及今其𩔖不雜非有自然之理¶乎舉其微者言之則
　大者可知矣人倫之¶中雖有許多厄難如上下之相
　制强弱之¶相凌夀夭之為悲喜此皆厄難也然而同¶
<pb:KR5c0128_WYG_007-29b>
　處宇宙之間相為齒列君臣父子中國要¶荒亦皆造
　物中之一物也聖人則曰方以¶<md:KR5c0128_HFL_023-012b>¶𩔖聚物以羣分此則
　無分精粗彼我皆曰¶相齒亦髙論也遭之而不違者
　遭時有逆¶順順之而已過之而不守者所過者化也¶
　調和也偶合也隨感隨應相與和合道德¶之自然者
　也帝王興起亦不越此理而已¶忽然者即須㬰之意
　出生也伸也來也入¶死也屈也往也注然勃然推擁
　而出之狀¶油然漻然活熟也此即往者伸也來者屈¶
<pb:KR5c0128_WYG_007-30a>
　也易之所謂窮神知化者也¶
已化而生又化而死生物哀之人𩔖悲之解¶<md:KR5c0128_HFL_023-013a>¶其天弢墮
其天袠紛乎宛乎魂魄將往乃身¶從之乃大歸乎¶
　物之初生本無而有又化而死則是既有¶而無同乎
　一理而人物之類自以為悲哀¶愚惑也弢藏弓之物
　也袠囊也愚惑之人¶猶有所包裹而不明也能自知
　覺則解其¶弢而墮其袠矣墮落也棄之也紛乎宛乎¶
　宛轉也言變化也魂魄精神也精神將散¶則軀殻從
<pb:KR5c0128_WYG_007-30b>
　之故曰大歸即返其真宅之意¶也¶<md:KR5c0128_HFL_023-013b>¶
不形之形形之不形是人之所同知也非將¶至之所務
也此衆人之所同論也彼至則不¶論論則不至¶
　不形之形不可見者也形之不形於形體¶之中而有
　不可見之形也即佛所謂唯有¶法身常住不滅也然
　此事人皆知之而未¶能離形以求之故不得而至焉
　務事也學¶而將極乎至則其所從事者不止如斯而¶
　已故曰非將至之所務也衆人之論皆如¶此而未有
<pb:KR5c0128_WYG_007-31a>
　至之者故曰此衆人所同論也¶<md:KR5c0128_HFL_023-014a>¶又就此語演説謂能
　至者則不論纔有此¶論則為不至矣故曰彼至則不
　論論則不¶至盖謂不形之形此本易知不待言也若¶
　以此為論乃是未造其至妙之地此又説¶髙一層話¶
明見無值辯不若黙道不可聞聞不若塞此¶之謂大得¶
　見而有所遇曰值此有迹之見也道不可¶以形迹見
　則無值矣故曰明見無值辯不¶若黙纔有辯則非矣
　嘿不言也所謂道者¶<md:KR5c0128_HFL_023-014b>¶非聞彼也自聞而已矣謂之聞
<pb:KR5c0128_WYG_007-31b>
　則非道矣¶有聞不如不聞塞塞其耳而無聞也故曰¶
　道不可聞聞不若塞大得猶言深造也¶
東郭子問於莊子曰所謂道惡乎在莊子曰¶無所不在
東郭子曰期而後可莊子曰在螻¶蟻曰何其下邪曰在
稊稗曰何其愈下邪曰¶在瓦甓曰何其愈甚邪曰在屎
溺東郭子不¶應莊子曰夫子之問也固不及質正獲之
問¶於監市履狶也每下愈况¶
　此叚撰得又好雖似矯激之言然物無精¶<md:KR5c0128_HFL_023-015a>¶粗同出此
<pb:KR5c0128_WYG_007-32a>
　理亦是一件説話釋氏所謂無¶情説法瓦爍熾然常
　説即此意也期而後¶可者言指定其所而後可質本
　也汝問不¶及其本故吾所言愈下也監市猶今之賣¶
　肉行頭也履狶者以足躡豕則知其斤兩¶輕重也况
　比也下監市之賤者也正獲之¶官欲知豨之肥瘠若
　問其卑賤者則其比¶况説得愈明故曰每下愈况正
　市令司也¶獲人名也此以喻問道者也¶
汝唯莫必無乎逃物至道若是大言亦然周¶<md:KR5c0128_HFL_023-015b>¶徧咸三者
<pb:KR5c0128_WYG_007-32b>
異名同實其指一也嘗相與遊乎¶無何有之宮同合而
論無所終窮乎嘗相與¶無為乎澹而静乎漠而清乎調
而閒乎寥已¶吾志無往焉而不知其所至去而來不知
其¶所止吾已往來焉而不知其所終彷徨乎馮¶閎大知
入焉而不知其所窮¶
　莫必者無固必之意也汝若無固必之心¶則物之至
　理皆無所逃又豈疑於吾言故¶曰至道若是大言亦
　然周徧咸三字同訓¶故曰異名同實此一句盖喻物
<pb:KR5c0128_WYG_007-33a>
　無精粗其¶<md:KR5c0128_HFL_023-016a>¶理一也無何有之宮志已見而無固必之¶
　意也同合而論言無精無粗合而同論安¶有終窮調
　間和安也澹静漠清調間皆形¶容無為之妙而已寥
　虛也已與矣字同言¶能講究至此虛一之妙則吾之
　志順足矣¶故曰寥已吾志此四字下得簡而有力既¶
　無往矣安有所至雖有去來而無所止宿¶之地上兩
　句既言往來不可知之意又結¶云我既往來而不知
　其所終則但見其彷¶徨馮閎入於大知之中而不知
<pb:KR5c0128_WYG_007-33b>
　其所窮極¶<md:KR5c0128_HFL_023-016b>¶矣彷徨徜徉也馮閎虛曠也大知至道也¶
物物者與物無際而物不際者所謂物際者¶也不際之
際際之不際者也謂盈虛衰殺彼¶為盈虛非盈虛彼為
衰殺非衰殺彼為本末¶非本末彼為積散非積散也¶
　與物無邊際是與物俱化者也與物俱化¶則可以物
　物即所謂不物者乃能物物也¶與物未化則有崖際
　矣既有崖際則窮於¶其所際有際則有窮矣故曰物
　有際者所¶謂物際者也極而至於無極窮而至於無¶<md:KR5c0128_HFL_023-017a>¶
<pb:KR5c0128_WYG_007-34a>
　窮則為不際於物之際而得其不際者則¶際之不際
　者也謂於崖際之地而見其無¶崖際也不形之形形
　之不形不際之際際¶之不際此等句法皆是莊子之
　文竒處衰¶盛衰也殺隆殺也舉其一則知其二也盈¶
　虚盛衰本末聚散皆若有迹而實不可窮¶此則不際
　之際際之不際者也¶
妸荷甘與神農同學於老龍吉神農𨼆几闔¶户晝⬤妸
荷甘日中奓(處野/反)户而入曰老龍¶死矣神農𨼆几擁杖
<pb:KR5c0128_WYG_007-34b>
而起嚗然放杖而笑曰¶<md:KR5c0128_HFL_023-017b>¶天知予僻陋慢訑故棄予而死
已矣夫子無¶所發予之狂言而死矣夫弇堈弔聞之曰
夫¶體道者天下之君子所繫焉今於道秋豪之¶端萬分
未得處一焉而猶知藏其狂言而死¶又况夫體道者乎
視之無形聽之無聲於人¶之論者謂之㝠㝠所以論道
而非道也¶
　奓開也推開其户而入嚗然放杖之聲也¶天知予以
　天呼老龍吉也夫子在則有啓¶發予之大言今既死
<pb:KR5c0128_WYG_007-35a>
　則無啓發予之言蓋¶謂老龍吉死而無言矣弇姓也
　堈名也因¶<md:KR5c0128_HFL_023-018a>¶弔老龍而聞神農之言體道者與道為一¶
　也繫歸而宗之也有體道之人則天下之¶君子皆歸
　而宗之今神農於道未有所見¶而亦知老龍之死為
　藏其狂言况其體道¶與老龍同者乎狂言即大言也
　其意盖謂¶道在不言藏其言而死所以為道神農未¶
　造此境而亦為此言况髙神農者乎秋毫¶之端至小
　矣於此而未有萬分之一少之¶又少可知矣佛經算
<pb:KR5c0128_WYG_007-35b>
　數譬喻亦有此語勢¶道本無聲形不可視聽若論説
　於人以冥¶<md:KR5c0128_HFL_023-018b>¶冥而名其道是特强名而已實非道也故¶
　曰所以論道而非道也即言者不知之意¶形聲有也
　冥冥無也知有之為無不若並¶與無無之蓋謂神農
　之為此言亦未為知¶道也¶
於是泰清問乎無窮曰子知道乎無窮曰吾¶不知又問
乎無為無為曰吾知道曰子之知¶道亦有數乎曰有曰
其數若何無為曰吾知¶道之可以貴可以賤可以約可
<pb:KR5c0128_WYG_007-36a>
以散此吾所¶以知道之數也泰清以之言也問乎無始
曰¶<md:KR5c0128_HFL_023-019a>¶若是則無窮之弗知與無為之知孰是而孰¶非乎無
始曰不知深矣知之淺矣弗知内矣¶知之外矣於是泰
清中而歎曰弗知乃知乎¶知乃不知乎孰知不知之知
無始曰道不可¶聞聞而非也道不可見見而非也道不
可言¶言而非也知形形之不形乎道不當名無始¶曰有
問道而應之者不知道也雖問道者亦¶未聞道道無問
問無應無問問之是問窮也¶無應應之是無内也以無
<pb:KR5c0128_WYG_007-36b>
内待問窮若是者¶外不觀乎宇宙内不知乎大初是以
不過乎¶<md:KR5c0128_HFL_023-019b>¶崐崘不遊乎大虛¶
　發語之端着於是兩字即是佛經我聞一¶時之上着
　如是兩字也道之有數謂可厯¶厯而言也貴賤合散
　皆道之可以厯數者¶約合也内自得也外與道為二
　也不知之¶知乃不可名言之妙也形形之不形即不¶
　物乃能物物也當對也有道之名則名與¶道對立即
　離其本然之真矣故曰道不當¶名道本無問問之而
<pb:KR5c0128_WYG_007-37a>
　答我已離道彼之問¶者所聞亦非道矣問窮者言其
　所見至於¶<md:KR5c0128_HFL_023-020a>¶問而窮盖謂泥言語求知見之非也無内¶
　者中心未得此道也得此道則不應答之¶矣宇宙可
　見者也故曰外大初不可見者也故曰内崐崘在於
　宇宙之外太虛又在¶崐崘之外崐崘且未過安得至
　太虛乎¶
光曜問乎無有曰夫子有乎其無有乎光曜¶不得問而
孰視其狀貌窅然空然終日視之¶而不見聽之而不聞
<pb:KR5c0128_WYG_007-37b>
搏之而不得也光曜曰¶至矣其孰能至此乎予能有無
矣而未能無¶無也及為無有矣何從至此哉¶<md:KR5c0128_HFL_023-020b>¶
　孰視其狀數語只形容道之不可見也予¶能有無未
　能無無此言妙之又妙也未能無無則我猶在無字
　之内為無字所有矣¶何從至於窅然空然者乎圓覺
　曰説無覺¶者亦復如是覺而至於無覺可謂妙矣而¶
　猶以無覺為未盡即此未能無無為無所¶有之意前
　之知無為㤗清無始此之光曜¶無有似此等名字其
<pb:KR5c0128_WYG_007-38a>
　寓意却甚明非其他¶王倪被衣等之比¶
大馬之捶鉤者年八十矣而不失毫芒大馬¶<md:KR5c0128_HFL_023-021a>¶曰子巧與
有道與曰臣有守也臣之年二十¶而好捶鉤於物無視
也非鉤無察也是用之¶者假不用者也以長得其用而
况乎無不用¶者乎物孰不資焉¶
　鉤帶也大馬大司馬也捶鍜也大司馬之¶屬有鍜鉤
　者老而精絶至於無毫釐之差¶言其巧也非鉤無察
　即前所謂唯蜩翼之¶知也用心專一於鉤之外無所
<pb:KR5c0128_WYG_007-38b>
　見也用者¶巧也不用者道之自然者也無不用者道¶
　之無為而無不為者也言我以不用自然¶<md:KR5c0128_HFL_023-021b>¶之妙而用
　之於巧且長得其用而至於老¶况道之無為無不為
　者天下之物孰不資¶賴之乎¶
冉求問於仲尼曰未有天地可知邪仲尼曰¶可古猶今
也冉求失問而退明日復問曰昔¶者吾問未有天地可
知乎夫子曰可古猶今¶也昔日吾昭然今日吾昧然敢
問何謂也仲¶尼曰昔之昭然也神者先受之今之昧然
<pb:KR5c0128_WYG_007-39a>
也¶且又為不神者求邪無古無今無始無終未¶有子孫
而有子孫可乎冉求未對仲尼曰已¶<md:KR5c0128_HFL_023-022a>¶矣未應矣不以生
生死不以死死生死生有¶待邪皆有所一體有先天地
生者物邪物物¶者非物物出不得先物也猶其有物也
無已¶聖人之愛人也終無已者亦乃取於是者也¶
　太極之初隂陽判而為天地天地之運行¶隂陽之往
　來循環而無已古亦如是今亦¶如是也以古猶今而
　答未有天地之問意¶蓋如此昭昭見之甚明也神者
<pb:KR5c0128_WYG_007-39b>
　在我之知¶覺者也不神者知覺之靈為氣所昏也昔¶
　日之昭昭虛靈知覺者在也故能受之今¶<md:KR5c0128_HFL_023-022b>¶之昧然者
　虛靈知覺者不在故又有所求¶而未知也無今古無
　始終言太極之理一¶動一静無時不然也造化之理
　生生不窮¶如人之有子孫不待其有而後知之也有¶
　此人𩔖則有此子孫有此宇宙則有此隂¶陽無一息
　之可間斷也已矣未應矣言汝¶到此不必更形於言
　矣纔有生字則有死¶字是因生而後生一死字也才
<pb:KR5c0128_WYG_007-40a>
　有死字則¶有生字是因死之名而後死其生者也此¶
　即無生無死四字又如此變換言句死生¶<md:KR5c0128_HFL_023-023a>¶之有待一
　體而已一體猶一本也即一理¶也即造化之自然也
　物物者非物則有非¶物者必生於天地之先豈可以
　物名之故¶曰有先天地生者物邪言非物之物不可¶
　以物名也既名為物則不得為在天地之¶先者矣如
　此便是有物也故曰物出不得¶先物也猶其有物也
　此是一句既曰有物¶則物之相物無窮已矣故曰猶
<pb:KR5c0128_WYG_007-40b>
　其有物也¶無已如此等處皆其文字之妙者聖人之¶
　愛人則有迹可見矣形迹之相求至於無¶<md:KR5c0128_HFL_023-023b>¶時而已者
　蓋其所取在於有物而不知物¶物者之非物也¶
顔淵問乎仲尼曰回嘗聞諸夫子曰無有所¶將無有所
迎回敢問其遊仲尼曰古之人外¶化而内不化今之人
内化而外不化與物化¶者一不化者也安化安不化安
與之相靡必¶與之莫多狶韋氏之囿黃帝之圃有虞氏
之¶宮湯武之室君子之人若儒墨者師故以是¶非相⬤
<pb:KR5c0128_WYG_007-41a>
也而况今之人乎聖人處物不傷物¶不傷物者物亦不
能傷也唯無所傷者為能¶<md:KR5c0128_HFL_023-024a>¶與人相將迎¶
　無將無迎即無心於物者也應物而不累¶於物則為
　外化因感而應不動其心則為¶内不化故曰古之人
　外化而内不化與接¶為構日以心鬬則為内化與物
　相劘相刃¶而見役於内則為外不化故曰今之人内¶
　化而外不化以我之内不化者而外應乎¶物所過者
　化而無將迎則化亦不知不化¶亦不知故曰與物化
<pb:KR5c0128_WYG_007-41b>
　者一不化者也安化¶安不化一不化者無心之心也
　安猶豈也¶<md:KR5c0128_HFL_023-024b>¶相靡言相磨也靡與劘同安與豈與也多¶
　求多也求多相勝也莫多則不求相勝也¶必與之莫
　多言至道之人必與物不求多¶以相勝也狶韋黃帝
　有虞湯武儒墨之師¶皆未能盡内不化之道故至於
　以是非相¶⬤言其猶有是非之争也五味相奪而後¶
　可以為⬤故曰相⬤以狶韋而下與儒墨¶對説是以
　小抑大之意囿圃宮室者謂其¶以此為窠臼也不傷
<pb:KR5c0128_WYG_007-42a>
　物即與物化也既與¶物化則物亦不能傷謂其無所
　累也惟其¶<md:KR5c0128_HFL_023-025a>¶心無所累所以能與人相將迎前言無將¶
　迎此言與人相將迎即無為無不為不物¶乃物物之
　意¶
山林與臯壤與使我欣欣然而樂與樂未畢¶也哀又繼
之哀樂之來吾不能禦其去弗能¶止悲夫世人直為物
逆旅耳夫知遇而不知¶所不遇知能能而不能所不能
無知無能者¶固人之所不免也夫務免乎人之所不免
<pb:KR5c0128_WYG_007-42b>
者¶豈不亦悲哉至言去言至為去為齊知之所¶知則淺
矣¶<md:KR5c0128_HFL_023-025b>¶
　凡人遊於山林臯壤之間其始也必樂既¶樂則必有
　所感感則哀矣蘭亭記中正用¶此意因物而樂因物
　而哀去來於我皆不¶自由則我之此心是哀樂之旅
　舍也此言¶自無主人公為物所動也遇可見者也不¶
　遇不可見者也可見者人也不可見者天¶也能其所
　能人也其所不能天也舉世之¶人皆有不自知不自
<pb:KR5c0128_WYG_007-43a>
　能者既謂之人皆不¶免此故曰無知無能者固人所
　不免也唯¶其知人而不知天故嘗用心用智欲以免¶<md:KR5c0128_HFL_023-026a>¶
　其所不可免者豈不可悲也哉至言則無¶言矣故曰
　至言去言至為則無為矣故曰¶至為去為不知其所
　不可知而皆以其所¶可知者為知其所見淺矣故曰
　齊知之所¶知齊同也猶皆字也¶¶<md:KR5c0128_HFL_023-026b>¶¶¶¶¶¶¶¶¶¶¶<md:KR5c0128_HFL_024-001a>¶¶¶¶¶
雜篇庚桑楚¶第二十三
老聃之役有庚桑楚者偏得老聃之道以北¶居畏壘之
<pb:KR5c0128_WYG_007-43b>
山其臣之畫然知者去之其妾之¶絜然仁者遠之擁腫
之與居鞅掌之為使居¶三年畏壘大穰畏壘之民相與
言曰庚桑子¶之始來吾灑然異之今吾日計之而不足
歲¶計之而有餘庶幾其聖人乎子胡不相與尸¶而祝之
社而稷之乎庚桑子聞之南面而不¶<md:KR5c0128_HFL_024-001b>¶釋然弟子異之庚
桑子曰弟子何異於予夫¶春氣發而百草生正得秋而
萬寶成夫春與¶秋豈無得而然哉大道已行矣吾聞至
人尸¶居環堵之室而百姓猖狂不知所如往今以¶畏壘
<pb:KR5c0128_WYG_007-44a>
之細民而竊竊焉欲爼豆予于賢人之¶間我其杓之人
邪吾是以不釋於老聃之言¶
　役徒也門人弟子也偏得獨得也臣僕也¶畫然分明
　之意絜然慈柔之意擁腫鈍朴¶也鞅掌猶支離也灑
　然異之者言見其瀟¶灑有異於人也歲計有餘者久
　而有益也¶<md:KR5c0128_HFL_024-002a>¶尸祝社稷只是敬祀之意四字輕重一般¶
　如此下語皆是其筆端鼓舞處南面者必¶其所居向
　南不釋然不樂也春秋之所以¶得而然者天為之也
<pb:KR5c0128_WYG_007-44b>
　故曰豈無得而然哉¶大道已行矣大道自然也此盖
　自然無心¶之喻尸居環堵之室而自託於猖狂與百¶
　姓為一人皆不知其所行為何如故曰百¶姓猖狂不
　知所如往如亦往也言與世相¶忘也爼豆猶言位置
　也杓小器也必我淺¶而易見故人得以知之如釋氏
　言我脩行¶<md:KR5c0128_HFL_024-002b>¶無力為鬼神覻破是也不釋然於老聃之¶
　言者恐負吾師之誨而不樂也¶
弟子曰不然夫尋常之溝巨魚無所還其體¶而鯢鰌為
<pb:KR5c0128_WYG_007-45a>
之制歩仞之丘陵巨獸無所𨼆其¶軀而㜸狐為之祥且
夫尊賢授能先善與利¶自古堯舜以然而况畏壘之民
乎夫子亦聽¶矣庚桑子曰小子來夫函車之獸介而離
山¶則不免于罔罟之患吞舟之魚碭而失水則¶蟻能苦
之故鳥獸不厭髙魚鼈不厭深夫全¶其形生之人藏其
身也不厭深眇而已矣且¶<md:KR5c0128_HFL_024-003a>¶夫二子者又何足以稱揚哉
是於其辯也將¶妄鑿垣墻而殖蓬蒿也簡髮而櫛數米
而炊¶竊竊乎又何足以濟世哉舉賢則民相軋任¶知則
<pb:KR5c0128_WYG_007-45b>
民相盗之數物者不足以厚民民之於¶利甚勤子有殺
父臣有殺君正晝為盗日中¶穴阫(普回反/又音裴)吾語汝大亂
之本必生于堯舜¶之間其末存乎千世之後千世之後
其必有¶人與人相食者也¶
　鯢鰌雖小可以主尋常之溝㜸狐雖小而¶可以主歩
　仞之山此言地無細大皆有所¶<md:KR5c0128_HFL_024-003b>¶尊也先善與利言名
　出則利入也堯舜之¶時其於賢能亦然言人有賢能
　之善則人¶必尊敬之今畏壘之地雖小而其敬賢之¶
<pb:KR5c0128_WYG_007-46a>
　心亦與古同謂夫子當聽從之也函車吞¶舟函亦吞
　也介獨也碭流蕩也此喻名見¶於世能害其形生全
　其形生長生久視者¶也藏身不厭深眇欲遯世而無
　名也二子¶指堯舜也以堯舜為辯猶垣墻之上將欲¶
　種草無此理也謂引證失其宜也簡髪而¶櫛數米而
　炊形容其屑屑容心之意舉賢¶<md:KR5c0128_HFL_024-004a>¶則民必争以知為任
　則民愈詐之數物者¶言以上數事也民於利甚勤者
　言為生甚¶苦也阫墻也日中穴墻即晝為盗也千世¶
<pb:KR5c0128_WYG_007-46b>
　之後必有人與人相食者謂天下之患自¶堯舜始也¶
南榮趎蹙然正坐曰若趎之年者已長矣將¶惡乎託業
以及此言邪庚桑子曰全汝形抱¶汝生無使汝思慮營
營若此三年則可以及¶此言也南榮趎曰目之與形吾
不知其異也¶而盲者不能自見耳之與形吾不知其異
也¶<md:KR5c0128_HFL_024-004b>¶而聾者不能自聞心之與形吾不知其異也¶而狂者
不能自得形之與形亦辟矣而物或¶間之邪欲相求而
不能相得今謂趎曰全汝¶形抱汝生勿使汝思慮營營
<pb:KR5c0128_WYG_007-47a>
趎勉聞道達耳¶矣庚桑子曰辭盡矣曰奔蜂不能化藿
蠋越¶雞不能伏鵠卵魯雞固能矣雞之與雞其德¶非不
同也有能與不能者其才固有巨小也¶今吾才小不足
以化子子胡不南見老子¶
　託業言受學也及此言者欲及庚桑子之¶所誨也具
　人之形其心耳目皆同故曰吾¶<md:KR5c0128_HFL_024-005a>¶不知其異也人人有
　此心而狂者不自得¶亦猶盲聾者之無所見聞也辟
　開也我之¶形與人之形亦皆開明而無所蔽而我乃¶
<pb:KR5c0128_WYG_007-47b>
　為物欲所間我欲以心求心愈不可得故¶曰欲相求
　不能相得我方求心了不可得¶而夫子謂我勿使思
　慮營營若於此黽勉¶以求聞道亦庶幾其能達乎趎
　為此言未¶有脱離處庚桑子更欲㸃化之而未盡其¶
　言欲指其往見老子故曰辭盡矣蓋託為¶謙言非果
　辭窮也奔蜂小蜂也藿蠋豆中¶<md:KR5c0128_HFL_024-005b>¶大虫也越雞小魯雞
　大鵠亦大鳥也小蜂¶不能呪大虫小雞不能覆大卵
　此喻其力¶量尚小不能㸃化汝也遂使之往見老子¶
<pb:KR5c0128_WYG_007-48a>
南榮趎贏糧七日七夜至老子之所老子曰¶子自楚之
所來乎南榮趎曰唯老子曰子何¶與人偕來之衆也南
榮趎懼然顧其後老子¶曰子不知吾所謂乎南榮趎俯
而慙仰而歎¶曰今者吾忘吾答因失吾問老子曰何謂
也¶南榮趎曰不知乎人謂我朱愚知乎反愁我¶軀不仁
則害人仁則反愁我身不義則傷彼¶<md:KR5c0128_HFL_024-006a>¶義則反愁我已安
逃此而可此三言者趎之¶所患也願因楚而問之老子
曰向吾見若眉¶睫之間吾因以得汝矣今汝又言而信
<pb:KR5c0128_WYG_007-48b>
之若¶規規然若䘮父母揭竿而求諸海也汝亡人¶哉惘
惘乎汝欲反汝情性而無由入可憐哉¶
　趎方獨見而老子以為與衆人偕來正釋¶氏所謂汝
　胷中正閙也忘吾答因失吾問¶者言其心茫然失所
　問答也去其知而不¶知則人以我為愚矣朱專也朱
　愚猶顓蒙¶也若有心乎用智則反為我身之累此意¶<md:KR5c0128_HFL_024-006b>¶
　蓋謂無心既不可有心又不可即釋氏謂¶謂恁麽也
　不得不恁麽也不得其言仁義¶處亦同三言之患其
<pb:KR5c0128_WYG_007-49a>
　疑即一也若汝也見¶汝眉睫已知汝為未知道今觀
　汝言果然¶故曰又言而信之規規蹇淺之貌揭竿而¶
　求諸海言求無於有茫乎而無歸着也亡¶人者失其
　本心之人也惘惘憂愁不自得¶也欲反情性而無由
　入言欲見自然之道¶而不可得亦可憐憫也¶
南榮趎請入就舍召其所好去其所惡十日¶<md:KR5c0128_HFL_024-007a>¶自愁復見
老子老子曰汝自灑濯孰哉鬰鬰¶乎然而其中津津乎
猶有惡也夫外韄者不¶可繁而捉將内揵内韄者不可
<pb:KR5c0128_WYG_007-49b>
繆而捉將外¶揵外内韄者道德不能持而况放道而行
者¶乎¶
　召其所好欲求其是也去其所惡欲離其¶非也有好
　有惡其中自惑故十日自愁孰¶哉孰與熟同言用功
　亦久矣鬰鬰乎未寧¶一之意也纔有所惡則心有所
　着故津津¶然而可見韄以皮束物也揵閉門之牡也¶<md:KR5c0128_HFL_024-007b>¶
　二者皆執捉歛束之喻應物於外欲自檢¶柅則繁多
　而不可執捉外既不定則將反¶而求之於内故曰將
<pb:KR5c0128_WYG_007-50a>
　内揵心中之擾擾欲¶自檢柅則綢繆纒繞而不可執
　捉内既不¶定則又將求之於外此言學道而不得其¶
　要或欲制之於外或欲制之於内皆無下¶手處若此
　者其在身所有之道徳且不能¶自持守况欲行道乎
　放道而行言循自然¶之理而行之也能循自然而行
　此至人之¶事也¶<md:KR5c0128_HFL_024-008a>¶
南榮趎曰里人有病里人問之病者能言其¶病然其病
病者猶未病也若趎之聞大道譬¶猶飲藥以加病也趎
<pb:KR5c0128_WYG_007-50b>
願聞衞生之經而已矣¶老子曰衞生之經能抱一乎能
勿失乎能無¶卜筮而知吉凶乎能止乎能已乎能舍諸
人¶而求諸己乎能翛然乎能侗然乎能兒子乎¶兒子終
日噑而嗌不嗄和之至也終日握而¶手不掜共其德也
終日視而目不瞚(音/舜)偏不¶在外也行不知所之居不知
所為與物委蛇¶而同其波是衞生之經已¶<md:KR5c0128_HFL_024-008b>¶
　病者方病人有問之能自言其病之狀則¶是其病猶
　未甚也病至於甚則不能言矣¶我今欲聞大道而不
<pb:KR5c0128_WYG_007-51a>
　自知其受病之處言¶蔽惑之甚也雖有教誨之言使
　我愈見惑¶亂故曰猶飲藥以加病今皆不敢請教只¶
　願學衞生之道而已抱一者全其純一也¶勿失者得
　於天者無所䘮失也無卜筮而¶知吉凶者至誠之道
　可以前知也能止能¶定也能已即釋氏所謂大休歇
　也舍諸人¶而求己不務外而務内也翛然無所累之¶<md:KR5c0128_HFL_024-009a>¶
　貌侗然無所知之貌能兒子乎不失赤子¶之心也噑
　哭也嗌喉也嗄聲乾也赤子噑¶啼而聲不乾無容心
<pb:KR5c0128_WYG_007-51b>
　而不傷其和也掜屈¶不可伸也人之手久握而不伸
　則伸時必¶有窒礙小兒則不然者其自然之性箇箇¶
　如此共同也徳性也目視而不瞚雖視而¶無所視也
　未知外物也知有外物則為偏¶矣瞚與瞬同行不知
　所之居不知所為即¶言無心也委蛇隨順也或行或
　居動而與¶物隨順波流也同波即與物偕往之意如¶<md:KR5c0128_HFL_024-009b>¶
　此則可以為衞生之常故曰是衞生之經¶已¶
南榮趎曰然則是至人之德已乎曰非也是¶乃所謂氷
<pb:KR5c0128_WYG_007-52a>
解凍釋者夫至人者相與交食乎¶地而交樂乎天不以
人物利害相攖不相與¶為怪不相與為謀不相與為事
翛然而往侗¶然而來是謂衞生之經已曰然則是至乎
曰¶未也吾固告汝曰能兒子乎兒子動不知所¶為行不
知所之身若槁木之枝而心若死灰¶若是者禍亦不至
福亦不來禍福無有惡有¶<md:KR5c0128_HFL_024-010a>¶人災也¶
　趎問衞生之經求其次者也及聞老子之¶言如此之
　妙故有至人之德之問此問自¶是而老子又曰非也
<pb:KR5c0128_WYG_007-52b>
　蓋恐其住着於此又¶成窠臼即釋氏所謂立處非真
　是也氷解¶凍釋即脱灑自悟之意相與交食於地與¶
　人同也交樂於天自同乎天也交俱也同¶也相攖相
　觸也為怪為異也不為謀無計¶度之心也不為事無
　事事之迹也又曰是¶衞生之經已上言夫至人者此
　曰衞生則¶<md:KR5c0128_HFL_024-010b>¶所言衞生之道即至人事矣以此而觀則¶
　前面非也兩字分明不是實話趎既聞此¶又曰然則
　是至乎意謂此道即至道矣而¶老子又曰未也既曰
<pb:KR5c0128_WYG_007-53a>
　未也則當别有話頭¶却又提起前頭能兒子乎之語
　則所謂未¶也亦非實話禍福無有者言超出禍福之¶
　外也人災者世情之患害也我既超出禍¶福之外則
　去世遠矣又何有世間之患害¶乎曰非也曰未也盖
　不欲與之盡言使之¶自悟也禪宗多用此一解¶<md:KR5c0128_HFL_024-011a>¶
宇泰定者發乎天光發乎天光者人見其人¶人有脩者
乃今有恒有恒者人舍之天助之¶人之所舍謂之天民
天之所助謂之天子學¶者學其所不能學也行者行其
<pb:KR5c0128_WYG_007-53b>
所不能行也¶辯者辯其所不能辯也知止乎其所不能
知¶至矣若有不即是者天鈞敗之¶
　自此以下莊子泛言至理也宇胷中也泰¶然而定則
　天光發見即誠而明也故曰宇¶㤗定者發乎天光天
　光既發則人雖見其¶為人而已自同於天矣人有脩
　者脩真之¶<md:KR5c0128_HFL_024-011b>¶人也脩真之人至於天光既發則有恒矣¶
　恒久也便是至誠悠久也至誠而至於悠¶久則天亦
　助之人亦歸之舍止也歸也天¶民天人也言非常人
<pb:KR5c0128_WYG_007-54a>
　也天子者天愛之如¶子也學行辯皆有迹者也所不
　能學所不¶能行所不能辯自然者也人之所知至其¶
　所不能知而止則為所造之極故曰至矣¶天鈞即造
　化也有不即是者不就是也即¶就也不就是反是也
　反是則失造化自然¶之理矣敗失也¶<md:KR5c0128_HFL_024-012a>¶
備物以將形藏不虞以生心敬中以達彼若¶是而萬惡
至者皆天也而非人也不足以滑¶成不可内於靈臺靈
臺者有持而不知其所¶持而不可持者也¶
<pb:KR5c0128_WYG_007-54b>
　備物者備萬物之理也萬物皆備於我也¶將形者順
　其生之自然也不虞不計度不¶思慮也退藏於不思
　慮之地而其心之應¶物隨時而生即佛家所謂無所
　住而生其¶心也存於中者敬則應於外者無不通即¶
　敬以直内義以方外也達通也彼在外者¶<md:KR5c0128_HFL_024-012b>¶也萬惡者
　不如意之事也吾之所造既至¶於是而猶有萬惡至
　者則是天實為之非¶人事之失有以致之又何足以
　滑我胷中¶渾成之徳故曰皆天也而非人也不足以¶
<pb:KR5c0128_WYG_007-55a>
　滑成靈臺心也不納於靈臺外物不入其¶心也外物
　不入其心所以不滑其成也有¶持者言有所主也不
　知其所持者雖有所¶主而不知其所主大而化也不
　可持者言¶有所持守則未化矣此一句三持字最説¶
　得精微不可草草看過¶<md:KR5c0128_HFL_024-013a>¶
不見其誠已而發每發而不當業入而不舍¶每更為失
為不善乎顯明之中者人得而誅¶之為不善乎幽間之
中者鬼得而誅之明乎¶人明乎鬼者然後能獨行¶
<pb:KR5c0128_WYG_007-55b>
　此數句又説不善之人未能成已而有所¶作為妄發
　也妄發則每事皆不當業已入¶於其間雖知之而不
　能自舍此恥過作非¶者也更換也恥過而作非每有
　所更改轉¶見差錯故曰每更為失業不訓事今人曰¶
　業已成行業已如此便是此業字如此之¶<md:KR5c0128_HFL_024-013b>¶人所為既
　不善矣非有人誅則有鬼責言¶幽明之間有不可得
　而逃者人能知幽明¶之可畏則能謹獨矣故曰明乎
　人明乎鬼¶然後能獨行此即莫見乎𨼆莫顯乎微是¶
<pb:KR5c0128_WYG_007-56a>
　以君子慎其獨也獨行即慎獨也似此數¶語入之經
　書亦得¶
劵内者行乎無名劵外者志乎期費行乎無¶名者唯庸
有光志乎期費者唯賈人也人見¶其跂猶之魁然與物
窮者物入焉與物且者¶其身之不能容焉能容人不能
容人者無親¶<md:KR5c0128_HFL_024-014a>¶無親者盡人¶
　劵内者所求在我之分内也即孟子所謂¶求則得之
　求在内者也無名者人無得而¶名也劵外求在外者
<pb:KR5c0128_WYG_007-56b>
　也務外之人志之所¶期不過為費用之資耳言求以
　自利也唯¶庸有光充實而有輝光也庸常也光常在¶
　也舍己而求外志在得利商賈者之用心¶也故曰唯
　賈人也跂髙而自立之貌人見¶其外或富或貴有過
　於人則以為魁然而¶可尊而不知其與物欲相為終
　始至於窮¶<md:KR5c0128_HFL_024-014b>¶盡而後己是其一身皆没入於物欲之内¶
　矣故曰與物窮物入焉且茍也逐逐於物¶茍且以求
　得有至於䘮身而不悔者故曰¶與物且者其身之不
<pb:KR5c0128_WYG_007-57a>
　能容身且不能容於¶人何有以其不能容人之心及
　其甚者則¶親戚骨肉皆疎棄矣故曰不能容人者無¶
　親人而無親則人道絶矣故曰無親者盡¶人盡絶也
　看此數句莊子如何不理會世¶法¶
兵莫⬤于志鏌鋣為下冦莫大於隂陽無所¶<md:KR5c0128_HFL_024-015a>¶逃於天地
之間非隂陽賊之心則使之也¶
　志者心有所着也心有所着皆能自傷人¶之自害莫
　⬤於此志尤甚於兵之鏌鋣故¶曰兵莫⬤于志鏌鋣
<pb:KR5c0128_WYG_007-57b>
　為下隂陽之氣皆能¶傷人猶冦也然此心若平和則
　隂陽豈能¶為害故曰非隂陽賊之心則使之即所謂¶
　其熱焦火其寒凝氷是也此兩句極佳在¶心學工夫
　此語最切¶
道通其分也其成也毁也所惡乎分者其分¶也以備所
以惡乎備者其有以備¶<md:KR5c0128_HFL_024-015b>¶
　成毁二事分而為二以道觀之一而已矣¶故曰道通
　其分也人心既分彼我則於其¶私也必求備故曰其
<pb:KR5c0128_WYG_007-58a>
　分也以備凡有皆歸¶於無而私於求備者但求其有
　知道者惡¶之故曰所惡乎備者其有以備也¶
故出而不反見其鬼出而得是謂得死¶
　應於外者能反於内則為德為德則能神¶能天逐乎
　外而不知反則淪於鬼趣矣故¶曰出而不反見其鬼
　釋氏曰鬼窟裏活計¶即此是也無是無非則此心常
　生執是非¶<md:KR5c0128_HFL_024-016a>¶而不化則此心為死出而得是言役於外¶
　而得自是之見者也齊物曰近死之心不¶可復陽即
<pb:KR5c0128_WYG_007-58b>
　此意也¶
滅而有實鬼之一也以有形者象無形者而¶定矣¶
　實者天地之間實理也無心則虛虛則實¶若以私心
　滅之而以有者為實則其人與¶鬼同矣故曰滅而有
　實鬼之一也鬼趣淪¶没皆私心滅理貪著諸有而不
　知真空實¶有者也人能於有形之中而視之似無形¶<md:KR5c0128_HFL_024-016b>¶
　則見理定矣象似也釋氏云但可空諸所¶有不可實
　諸所無便是此意¶
<pb:KR5c0128_WYG_007-59a>
出無本入無竅有實而無乎處¶
　出生也萬物之所由始也未嘗無本而不¶可知故曰
　無本入死也萬物之所由終也¶雖知其所終而不見
　其所入之處故曰無¶竅實理雖有而無方所之可求
　故曰無乎¶處¶
有長而無乎本剽有所出而無竅者有實有¶實而無乎
處者宇也有長而無本剽者宙也¶<md:KR5c0128_HFL_024-017a>¶有乎生有乎死有乎
出有乎入入出而無見¶其形是謂天門¶
<pb:KR5c0128_WYG_007-59b>
　自此以下解上三句也理在今古千萬年¶如是故曰
　有長然而不見其始終故曰無¶乎本剽本始也剽末
　也終也老子曰虛而¶不屈動而愈出雖出者不窮而
　不可屈其¶竅虛也虛乃所以為實故曰有所出而無¶
　竅者有實出入一也此解入字却曰所出¶可見其意
　宇四方上下也道無定所四方¶上下皆是也故曰宇
　即鳶飛于天魚躍于¶<md:KR5c0128_HFL_024-017b>¶淵言其上下察也古往今來曰
　宙道之往¶來千萬年而常如是者即宙也生出也死¶
<pb:KR5c0128_WYG_007-60a>
　入也生死出入皆有所自而無形可見此¶造化之妙
　也天門即造化也自然也因言¶出入故下門字¶
天門者無有也萬物出乎無有有不能以有¶為有必出
乎無有而無有一無有聖人藏乎¶是¶
　有不生於有而生於無故曰有不能以有¶為有必出
　於無有而此無有者又一無有¶<md:KR5c0128_HFL_024-018a>¶也故曰無有一無有
　齊物曰有無也者有¶未始有無也者即是此意藏者
　退藏於密¶也聖人之心藏於無有故曰藏乎是¶
<pb:KR5c0128_WYG_007-60b>
古之人其知有所至矣惡乎至有以為未始¶有物者至
矣盡矣弗可以加矣其次以為有¶物矣將以生為䘮也
以死為反也是以分已¶其次曰始無有既而有生生俄
而死以無有¶為首以生為體以死為尻孰知有無死生
之¶一守者吾與之為友是三者雖異公族也昭¶景也著
戴也甲氏也著封也非一也¶<md:KR5c0128_HFL_024-018b>¶
　無物之始死生終始無分其次則有死生¶之名矣䘮
　旅寓也齊物言弱䘮而不知歸¶以生為䘮即寓形宇
<pb:KR5c0128_WYG_007-61a>
　内之意以死為反言¶歸真也以生為寄以死為樂纔
　有生死之¶分便是有物故曰是以分已上焉者無物¶
　太極之初也次焉者有物隂陽既分也又¶其次者曰
　有生有生則有我矣雖知有我¶猶以死生有無為一
　是知其分而又知其¶不分者也三者雖有次第而皆
　未離於道¶譬如公族分而為三姓則同也昭氏景氏¶<md:KR5c0128_HFL_024-019a>¶
　以有職任而著也甲氏以有封邑而著也¶戴任也任
　職也昭景甲雖非一氏而皆楚¶國之公族也上言三
<pb:KR5c0128_WYG_007-61b>
　者雖異同乎公族却¶於四也字之下以非一也結之
　就上生下¶絶而不絶之體此皆文字妙處¶
有生黬(户減/反)也披然曰移是嘗言移是非所¶言也雖然
不可知者也¶
　黬黶也釡底黒也亦疵病也喻氣之凝聚¶也天地之
　氣聚而為人元氣之病也前言¶生者喑噫氣也與此
　意同人之生也同是¶<md:KR5c0128_HFL_024-019b>¶此氣而强自分别故曰披然披
　者分也既¶有分别則各私其私既私其私則各是其¶
<pb:KR5c0128_WYG_007-62a>
　是而所謂是者移矣移不定也彼亦一是¶非此亦一
　是非移也其意只與齊物論同¶而又撰出移是兩字
　非所言者謂不當言¶也謂移是之説在人皆不當言
　言之皆為¶私也人雖各有一是而其所是者不定故¶
　曰雖然不可知者也¶
臘者之有膍(音/毗)胲(古來/反)可散而不可散也¶
　臘祭也膍牛百葉也胲足指也牲之一體¶<md:KR5c0128_HFL_024-020a>¶也方祭之
　時既殺此牲其四體與五臟皆¶散而置列爼之間謂
<pb:KR5c0128_WYG_007-62b>
　之散則所祭之性本¶只是一物謂之不可散則五臟
　四體已分¶於鼎爼矣譬猶人之所謂是者移而無定¶
　也五臟只是百葉四體只舉胲文法也¶
觀室者周於寢廟又適其偃焉為是舉移是¶
　一室之中有寢有廟又有偃息之所在在¶不同謂之
　寢謂之廟謂之偃則同乎一室¶謂之室則又有寢廟
　偃之異名亦猶移是¶之不可定也此兩句即移是之
　喻也舉皆¶<md:KR5c0128_HFL_024-020b>¶也以臘祭與室而觀則其所為是者皆移¶
<pb:KR5c0128_WYG_007-63a>
易而不可定之是也故曰為是舉移是¶
請嘗言移是是以生為本以知為師因以乗¶是非果有
名實因以己為質使人以為己節¶因以死償節若然者
以用為知以不用為愚¶以徹為名以窮為辱移是今之
人也是蜩與¶鷽鳩同於同也¶
　上面既結一結又提起移是字再説是以¶生為本言
　既有是字則以生者為本以其¶所知之智為師因此
　而後以是非相乗孰¶<md:KR5c0128_HFL_024-021a>¶為名乎孰為實乎故曰果有名
<pb:KR5c0128_WYG_007-63b>
　實曰果有¶者言其非必有也質本也因吾一己之師¶
　以此為本而欲人皆聽己之節度故曰因¶以為己質
　使人以為己節惟其因此自私¶是非之争雖以死償
　之而亦甘心焉故曰¶因以死償節下節字因上節字
　而生也唯¶其如此故於用舍窮通之際有知愚榮辱¶
　之分今世之人皆移是者也故曰移是今¶之人也徹
　通也蜩與鷽鳩皆同譏大鵬亦¶猶移是之人不知至
　道之士而非笑之其¶<md:KR5c0128_HFL_024-021b>¶見識與蜩鳩同矣蜩與鳩同人
<pb:KR5c0128_WYG_007-64a>
　又與蜩鳩¶同故曰同於同也此鼓舞之文¶
蹍市人之足則辭以放驁兄則以嫗大親則¶已矣故曰
至禮有不人至義不物至知不謀¶至仁無親至信辟金¶
　此數行又别一項説話與市人行而蹍⬤¶其足則必
　以放傲自責而辭謝之恐其怒¶也若兄蹍弟之足則
　嫗詡之而已必無所¶辭謝蓋其情親不待謝也大親
　父母也若¶父母而⬤其子之足則併與嫗詡亦無之¶<md:KR5c0128_HFL_024-022a>¶
　矣情親之至自相孚也至禮有不人謂禮¶之至者無
<pb:KR5c0128_WYG_007-64b>
　人己之分忘其揖遜也至義不¶物謂義之至者不待
　物物而度其宜也至¶知不謀無容於謀度也至仁無
　親者言不¶見其相愛之跡也至信辟金者言不待以¶
　金寳為質也辟音屏除也蹍足之喻為下¶面禮義五
　者設也¶
徹志之勃解心之謬去德之累達道之塞貴¶富顯嚴名
利六者勃志也容動色理氣意六¶者謬心也惡欲喜怒
哀樂六者累徳也去就¶<md:KR5c0128_HFL_024-022b>¶取與知能六者塞道也此四六
<pb:KR5c0128_WYG_007-65a>
者不盪胷中¶則正正則静静則明明則虚虛則無為而
無¶不為也¶
　徹與撤同解釋也顯華顯也嚴威嚴也勃¶志言六者
　能悖亂其志也動舉動也理辭¶理也謬心者言六者
　能綢繆牽繫其心也¶累徳者情勝則累其自得之真
　也知心知¶也能才能也塞道障道也盪蕩亂也去此¶
　勃志謬心累德塞道四者之六害則胷中¶不為之蕩
　亂此教人下工夫處也¶<md:KR5c0128_HFL_024-023a>¶
<pb:KR5c0128_WYG_007-65b>
道者徳之欽也生者德之光也性者生之質¶也性之動
謂之為為之偽謂之失知者接也¶知者謨也知者之所
不知猶睨也動以不得¶已之謂徳動無非我之謂治名
相反而實相¶順也¶
　欽持守而恭敬也生徳之發見者也發見¶則有光華
　矣性在我者也質本然也性之¶動而後有為有為而
　流於人偽則為性之¶失接應也謨謀也應接而至於
　有謀慮皆¶性中之知也此處字義與語孟不同以莊¶<md:KR5c0128_HFL_024-023b>¶
<pb:KR5c0128_WYG_007-66a>
　子讀莊子可也不可自拘泥嬰兒之視而¶無所視曰
　睨知者以其所不知而為知亦¶猶嬰兒之睨也此即
　智者行其所無事之¶意凡所動用皆以不得已為之則謂之
　¶徳即忘我也於忘我之中而又無非我此即¶形中之不形不形中
　之形也¶
羿工乎中㣲而拙乎使人無已譽聖人工乎¶<md:KR5c0128_HFL_024-024a>¶天而拙乎
人夫工乎天而俍乎人者唯全人¶能之惟蟲能蟲惟虫
能天全人惡天惡人之¶天而况吾天乎人乎¶
<pb:KR5c0128_WYG_007-66b>
　㣲妙也射之中至於㣲妙故曰中㣲羿之¶不能使人無譽已
　亦猶聖人不能逃天下¶之名也工乎天者盡天道也俍乎人能
　自¶晦於人也俍音良善也能也全人者全徳¶之人也¶
一雀適羿羿必得之威也以天下為之籠則¶雀無所逃是故
湯以庖人籠伊尹秦穆公以¶五羊之皮籠百里奚是故非以其
所好籠之¶而可得者無有也介者拸畫外非譽也¶胥靡登髙而
不懼遺死生也¶<md:KR5c0128_HFL_024-025a>¶
　羿之射見雀必得雀亦畏之猿見養由基¶抱樹而啼即
<pb:KR5c0128_WYG_007-67a>
　此意也以天下為籠則雀皆¶在籠之中不待射之矣主
　意不在羿只引¶生下句而已¶
夫復謵不餽而忘人忘人因以為天人矣¶
　復反復也猶易之反復道也謵習熟也不¶餽者不以遺予於人也¶
故敬之而不喜侮之而不怒者唯同乎天和¶<md:KR5c0128_HFL_024-026a>¶者為然出
怒不怒則怒出於不怒矣出為無¶為則為出於無為矣
欲静則平氣欲神則順¶心有為也欲當則縁於不得已
不得已之𩔖¶聖人之道¶
<pb:KR5c0128_WYG_007-67b>
　敬我亦不以為喜侮我亦不以為怒即所¶謂舉世譽
　之而不加勸舉世非之而不加¶沮也天和造物之和
　氣也同乎天和與之¶為一也怒雖出而不怒則是其
　怒者本自¶不怒而出自然之怒非有心之怒也以此¶
　一句喻下一句至人出而有為於世無所¶<md:KR5c0128_HFL_024-026b>¶容心雖為
　亦無為也是其所以為者本自¶無為而出即是無為
　無不為又如是變換¶言句欲静則必平其氣氣不平
　則不能静¶矣欲全其神則必順其心而無所拂少動¶
<pb:KR5c0128_WYG_007-68a>
　其心則神不全矣凡有為而欲得其當則¶必縁順不
　得已而後起之意不得已者無¶心之應也應事而無
　心乃為聖人之道故¶曰不得已之𩔖聖人之道¶
　此篇文字何異於内篇或曰外篇文粗内¶篇文精誤
　矣¶<md:KR5c0128_HFL_024-027a>¶¶¶
　
　
　
<pb:KR5c0128_WYG_007-68b>
　
　
　
　
　
　
　
　莊子口義卷七
