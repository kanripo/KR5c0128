# -*- mode: mandoku-view -*-
#+TITLE: 莊子口義
#+DATE: 2015-08-29 00:31:11
#+PROPERTY: BASEEDITION HFL
#+PROPERTY: WITNESS WYG
#+PROPERTY: LASTPB  <md:KR5c0128_HFL_011-018a>
#+PROPERTY: JUAN 4
¶¶¶¶¶¶¶¶¶
<md:KR5c0128_HFL_012-001a>¶<pb:KR5c0128_WYG_004-1a>
欽定四庫全書
　莊子口義卷四
　　　　¶　　　　　　　　宋　林希逸¶　撰
外篇胠篋¶第十
將為胠篋探囊發匱之盗而為守備則必攝¶緘縢固扃
鐍此世俗之所謂知也然而巨盗¶至則負匱掲篋擔囊
而趨唯恐緘縢扃鐍之¶不固也然則向之所謂知者不
乃為大盗積¶者也故嘗試論之世俗所謂知者有不為
<pb:KR5c0128_WYG_004-1b>
大¶盗積者乎所謂聖者有不為大盗守者乎何¶以知其
然邪昔者齊國鄰邑相望雞狗之音¶<md:KR5c0128_HFL_012-001b>¶相聞罔罟之所布
耒耨之所刺(七智/反)方二千¶餘里闔四境之内所以立宗
廟社稷治邑屋¶州閭郷曲者曷嘗不法聖人哉然而田
成子¶一旦殺齊君而盗其國所盗者豈獨其國邪¶并與
其聖智之法而盗之故田成子有乎盗¶賊之名而身處
堯舜之安小國不敢非大國¶不敢誅十二世有齊國則
是不乃竊齊國并¶與其聖知之法以守其盗賊之身乎¶
<pb:KR5c0128_WYG_004-2a>
　看此篇便見得憤悱之雄處粧撰一段譬¶喻自為竒
　特胠開也探手取之也發亦開¶<md:KR5c0128_HFL_012-002a>¶也鼠竊之盗却下此
　六字非妙文乎緘縢繩¶結也攝纒繞也扄管鑰也鐍鎖
　也世俗之¶知本為鼠竊之備大盗至則併挈而去矣¶
　田氏簒齊以私量貸公量入看左傳所言¶便是借聖
　人之法以濟其盗賊之謀戰國¶之時大抵如此故莊
　子以此喻之¶
嘗試論之世俗之所謂至知者有不為大盗¶積者乎所
<pb:KR5c0128_WYG_004-2b>
謂至聖者有不為大盗守者乎何¶以知其然邪昔者龍
逄斬比干剖萇𢎞肔(勑紙/¶反)子胥靡故四子之賢而身不
免乎戮故跖¶<md:KR5c0128_HFL_012-002b>¶之徒問於跖曰盗亦有道乎跖曰何適而
無¶有道邪夫妄意室中之藏聖也入先勇也出¶後義也
知可否知也分均仁也五者不備而¶能成大盗者天下
未之有也由是觀之善人¶不得聖人之道不立跖不得
聖人之道不行¶天下之善人少而不善人多則聖人之
利天¶下也少而害天下也多¶
<pb:KR5c0128_WYG_004-3a>
　肔裂也靡爛也皆得罪而喪其軀也四子¶雖賢而身
　皆得罪盗跖反以自免此言賢¶者不足自恃而竊聖
　道之名者或以自利¶<md:KR5c0128_HFL_012-003a>¶為盗之聖勇義知仁此是莊子
　撰出這般¶名字以譏侮儒者其言雖怪而以世故觀¶
　之實有此理説到不善人多善人少利天¶下少而害
　天下多處亦是精絶¶
故曰唇竭則齒寒魯酒薄而邯鄲圍聖人生¶而大盗起
掊擊聖人縱舍盗賊而天下始治¶矣夫川竭而谷虚丘
<pb:KR5c0128_WYG_004-3b>
夷而淵實聖人已死則¶大盗不起天下平而無故矣聖
人不死大盗¶不止雖重聖人而治天下則是重利盗跖
也¶
　楚方伐魯以其酒薄也而梁乃伐趙以魯¶<md:KR5c0128_HFL_012-003b>¶不得而援
　也唇與齒似不相闗唇竭而齒¶自寒川與谷不相干
　川竭而谷自虚丘與¶淵不相千丘夷而淵自實即今
　人所謂張¶公吃酒李公醉也以喻聖人之法不為盗¶
　設而反為盗賊之資故曰聖人生而大盗¶起聖人不
<pb:KR5c0128_WYG_004-4a>
　生而大盗不起掊擊聖人縱舍¶盗賊言亦無聖人亦
　無盗賊而後天下治¶也川水滿則山谷之中皆有水
　川竭則谷¶自虚矣川與谷雖不相通而春夏之盈秋¶
　冬之涸却同也丘夷山頺而夷平也猶曰¶<md:KR5c0128_HFL_012-004a>¶山附于地
　剝也山夷則土實之於淵是不¶相闗而相因也無故
　即無事也重聖人而¶治言聖人復出也聖人復出而
　制法愈宻¶欺詐者得之益可以欺世故曰重利盗跖¶
　也(魯酒薄邯鄲圍又見淮/南子其文稍異意亦同)¶
<pb:KR5c0128_WYG_004-4b>
為之斗斛以量之則并與斗斛而竊之為之¶權衡以稱
之則并與權衡而竊之為之符璽¶以信之則并與符璽
而竊之為之仁義以矯¶之則并與仁義而竊之何以知
其然邪彼竊¶鉤者誅竊國者為諸侯諸侯之門而仁義
存¶<md:KR5c0128_HFL_012-004b>¶焉則是非竊仁義聖知邪¶
　斗斛權衡符璽仁義四者並言以下抑髙¶之意竊鉤
　小盗也鉤腰帶環也戰國之諸¶侯簒奪而得皆大盗
　也小者誅而大者乃¶如此憤世之言也既為諸侯則
<pb:KR5c0128_WYG_004-5a>
　其立國亦¶以愛民利物為事是不特竊國併竊聖人¶
　之仁義聖知也¶
故逐於大盗掲諸侯竊仁義并斗斛權衡符¶璽之利者
雖有軒冕之賞弗能勸斧鉞之威¶弗能禁此重利盗跖
而使不可禁者是乃聖¶<md:KR5c0128_HFL_012-005a>¶人之過也故曰魚不可脫於淵
國之利器不¶可以示人彼聖人者天下之利器也非所
以¶明天下也¶
　名為大盗者人皆欲逐之今之諸侯皆竊¶國者立於
<pb:KR5c0128_WYG_004-5b>
　人上人誰不見故曰掲如此大¶盗昭昭於世併仁義
　斗斛權衡符璽以竊¶之而世未有立賞以求捕用刑
　以禁止者¶是皆憤世而為此言魚不可脫於淵言不¶
　可離水也聖人之法只可自用不可使人¶人皆知之
　故曰非所以明天下也明者天¶<md:KR5c0128_HFL_012-005b>¶下皆知之也¶
故絶聖棄知大盗乃止擿玉毁珠小盗不起¶焚符破璽
而民朴鄙掊斗折衡而民不爭殫¶殘天下之聖法而民
始可與論議¶
<pb:KR5c0128_WYG_004-6a>
　擿玉毁珠焚符破璽剖斗折衡皆是激説¶以結絶聖
　棄知之意非實論也殫殘者毁¶削也盡去聖人之法
　民始純一可與言道¶也故曰民始可與論議此皆憤
　世之辭故¶人每以剖斗折衡焚符破璽之事譏議之¶
　其實即老子不貴難得之貨則民不為盗¶<md:KR5c0128_HFL_012-006a>¶之意但説
　得過當耳東坡曰人生識字憂¶患始豈欲天下人全
　不識字耶¶
擢亂六律鑠絶竽瑟塞瞽曠之耳而天下始¶人含其聰
<pb:KR5c0128_WYG_004-6b>
矣滅文章散五采膠離朱之目而¶天下始人含其明矣
毁絶鉤繩而棄規矩攦¶工倕之指而天下始人有其巧
矣故曰大巧¶若拙削曽史之行鉗楊墨之口攘棄仁義
而¶天下之徳始𤣥同矣彼人含其明則天下不¶鑠矣人
含其聰則天下不累矣人含其知則¶天下不惑矣人含
其徳則天下不僻矣彼曽¶<md:KR5c0128_HFL_012-006b>¶史楊墨師曠工倕離朱者皆
外立其徳而以¶爚亂天下者也法之所無用也¶
　擢亂者抽擢而紊亂也六律有長短之叙¶抽而亂之
<pb:KR5c0128_WYG_004-7a>
　使其不可用也鑠絶焚棄之也¶有瞽曠之耳而後能
　為律樂之事塞其耳¶則人之聼皆合乎自然無此等
　造作也明¶巧兩句其意亦同因巧字却舉老子大巧¶
　若拙一語以證之亦是文法處曽史有忠¶孝之名楊
　墨有仁義之言攘除而棄擲之¶使仁義之説不行則
　天下之人同得此徳¶<md:KR5c0128_HFL_012-007a>¶始歸於𤣥妙矣不鑠不消散也
　不累無係¶累也不惑不相誑惑也不僻無偏陂也以¶
　曽史楊墨與師曠工倕離朱並言亦以小¶抑大也外
<pb:KR5c0128_WYG_004-7b>
　立其徳者重外物而失本心也¶爚亂者言熏灼而撓
　亂之也以正法言之¶此等人皆無所用言皆當去也
　故曰法之¶所無用也此一句結得極有力文字之好¶
　處¶
子獨不知至徳之世乎昔者容成氏大庭氏¶伯皇氏中
央氏栗陸氏驪畜氏軒轅氏赫胥¶<md:KR5c0128_HFL_012-007b>¶氏尊盧氏祝融氏伏
羲氏神農氏¶
　十二箇氏只軒轅伏羲神農見於經自此¶以上吾書
<pb:KR5c0128_WYG_004-8a>
　中無之或得於上古之傳或出¶於莊子自撰亦未可
　知亦由佛言我於過¶去某刼也雖若大言然以天地
　間觀之自¶伏羲以來載籍所可考者三千餘年豈有¶
　許大天地方有三千餘年伏羲以前必有¶六籍所不
　傳者但言之則近於恠妄然亦¶不可不知且如吾閩
　自無諸以來方見於¶漢至唐而後漸有文物無諸之
　前當猶草¶<md:KR5c0128_HFL_012-008a>¶昧可也近時囊山寺前耕於野者忽得一¶
　穴其間金玉之器鼎彞之屬甚多人皆竊¶而去之最
<pb:KR5c0128_WYG_004-8b>
　後既虚鄉人皆相率而就觀其¶塼無大小皆雕人物
　龍虎不勝精巧此前¶穴也其後一壁以鋤斧擊之鞺
　鞺然有聲¶但堅固不可動必是銅鐡所灌意非有國¶
　者之墳不然書籍所載閩之上無聞焉則¶必有之而
　不傳者然則容成大庭之𩔖不¶可謂無之¶
當是時也民結繩而用之甘其食美其服樂¶<md:KR5c0128_HFL_012-008b>¶其俗安其
居鄰國相望雞狗之音相聞民至¶老死而不相徃來若
此之時則至治已今遂¶至使民延頸舉踵曰某所有賢
<pb:KR5c0128_WYG_004-9a>
者贏糧而趣¶之則内棄其親而外去其主之事足跡接
乎¶諸侯之境車軌結乎千里之外則是上好知¶之過也
上誠好知而無道則天下大亂矣何¶以知其然邪¶
　甘食而下又是山無蹊隧處抽繹出來某¶所有賢者
　贏糧而趨之便是暗説孟子荀¶子推而上之孔子亦
　在其間矣觀齊稷下¶<md:KR5c0128_HFL_012-009a>¶與蘇張之徒便見莊子因當時
　之風俗故¶有此論好知則非自然之道矣故曰好知¶
　而無道¶
<pb:KR5c0128_WYG_004-9b>
夫弓弩畢弋機變之知多則鳥亂於上矣鉤¶餌罔罟⬤
笱之知多則魚亂於水矣削格羅¶落罝罘之知多則獸
亂於澤矣知詐漸毒頡¶滑堅白解垢同異之變多則俗
惑於辯矣故¶天下每每大亂罪在於好知¶
　畢有柄之網也弋繳射也機變變詐也削¶格猶漢代
　曰儲胥也猶今之木柵也捕兎¶<md:KR5c0128_HFL_012-009b>¶鹿者亦有之罝罘亦
　網也知詐以智而相¶詐也漸毒相漸染而為毒亂也
　頡桀頡也¶滑汨亂也解垢隔角也堅白解垢異同皆¶
<pb:KR5c0128_WYG_004-10a>
　當時辯者之名以取魚取鳥取獸之事與¶辯者並言
　之亦是以曽史與斗斛權衡並¶譏之意每每常常也
　常常如此而至於大¶亂皆好智之罪也¶
故天下皆知求其所不知而莫知求其所已¶知者皆知
非其所不善而莫知非其所已善¶者是以大亂¶<md:KR5c0128_HFL_012-010a>¶
　不知者務外求異者也已知者曉然而易¶見者也自
　然之理也不善在人者也已善¶在我者也即齊物所
　謂是其所是而非其¶所非言但知他人之非而不知
<pb:KR5c0128_WYG_004-10b>
　己之所是¶者亦非也¶
故上悖日月之明下爍山川之精中墮四時¶之施喘耎
之蟲肖翹之物莫不失其性甚矣¶夫好知之亂天下也
自三代以下者是已舍¶夫種種之民而悦夫役役之佞
釋夫恬淡無¶為而悦夫啍啍之意啍啍已亂天下矣¶<md:KR5c0128_HFL_012-010b>¶
　上而日月下而山川中而寒暑四時㣲而¶至於喘耎
　肖翹之物皆失其自然之理故¶曰莫不失其性甚矣
　夫好知之亂天下也¶此歎息一句而結之也喘耎㣲
<pb:KR5c0128_WYG_004-11a>
　息而動之¶物附地者也蝸蜒之𩔖肖小也翹輕也飛¶
　物也蜂蝶之𩔖肖音蕭種種殻實之貌役¶役務外作
　為之貌啍啍囁囁也上句既結¶了却以三代實之謂
　三代以下便是如此¶故曰自三代以下是已啍啍役
　役兩句對¶説下面只拈啍啍字結便與前篇素樸而¶<md:KR5c0128_HFL_012-011a>¶
　民性得矣處同逍遙逰曰湯之問棘也是¶已起語也
　此曰三代以下是已結語也起¶結雖異同一機軸也¶¶¶¶¶<md:KR5c0128_HFL_012-011b>¶¶¶¶¶¶¶¶¶¶¶<md:KR5c0128_HFL_013-001a>¶¶¶¶
外篇在有¶第十一
<pb:KR5c0128_WYG_004-11b>
聞在宥天下不聞治天下也在之也者恐天¶下之淫其
性也宥之也者恐天下之遷其徳¶也天下不淫其性不
遷其徳有治天下者哉¶昔堯之治天下也使天下欣欣
焉人樂其性¶是不恬也桀之治天下也使天下瘁瘁焉
人¶苦其性是不愉也夫不恬不愉非徳也非徳¶也而可
長久者天下無之¶<md:KR5c0128_HFL_013-001b>¶
　聞在宥天下不聞治天下也此篇又做一¶句破題又
　是一體在者優㳺自在之意淫¶亂也靜定則不淫矣
<pb:KR5c0128_WYG_004-12a>
　宥者寛容自得之意¶遷為外物所遷移也使天下之
　人性皆不¶亂徳皆不移於外物又何用治之乎不恬¶
　不靜也不愉不樂也以堯對桀言之曽史¶盗跖之𩔖
　也全書意勢皆如此其理皆未¶正然筆力豈易及哉
　以不恬比不愉便無¶輕重矣¶
人大喜邪毗於陽大怒邪毗於隂隂陽并毗¶<md:KR5c0128_HFL_013-002a>¶四時不至
寒暑之和不成其反傷人之形乎¶使人喜怒失位居處
無常思慮不自得中道¶不成章於是乎天下始喬詰卓
<pb:KR5c0128_WYG_004-12b>
鷙而後有盗¶跖曽史之行故舉天下以賞其善者不足
舉¶天下以罰其惡者不給故天下之大不足以¶賞罰自
三代以下者匈匈焉終以賞罰為事¶彼何暇安其性命
之情哉¶
　喜屬陽怒屬隂毗益也醫書所謂有餘之¶病也致中
　和則天地位失其中和則有四¶時不至寒暑不和之
　事氣序既逆則人亦¶<md:KR5c0128_HFL_013-002b>¶病矣使人者言因堯桀在上致
　人如此也¶喜怒失位居處無常謂妄為妄動也憧憧¶
<pb:KR5c0128_WYG_004-13a>
　徃來朋從爾思是思慮不自得也成章有¶條理也不
　成章則失中道矣喬好髙而過¶當也詰議論相詰責
　也卓孤立也鷙猛厲¶也此四字皆形容不和之意盗
　跖曽史只¶是替換賢不肖字用心既不和則賢不肖¶
　皆非矣為天下者於其賢者而賞之於其¶不肖者而
　罰之賢非真賢出於好偽舉世¶皆然故欲賞而不足
　不給亦不足也言世¶<md:KR5c0128_HFL_013-003a>¶間此等人多矣其意皆是譏賢
　者乃與為¶惡者對説所以重抑賢者也人人皆慕賞¶
<pb:KR5c0128_WYG_004-13b>
　避罰以偽相與則豈能安其性情自然之¶理哉¶
而且悦明邪是淫於色也悦聰邪是淫於聲¶也悦仁邪
是亂於徳也悦義邪是悖於理也¶悦禮邪是相於技也
悦樂邪是相於淫也悦¶聖邪是相於藝也悦知邪是相
於疵也天下¶將安其性命之情之八者存可也亡可也
天¶下將不安其性命之情之八者乃始臠卷傖¶<md:KR5c0128_HFL_013-003b>¶囊而亂
天下也而天下乃始尊之惜之甚矣¶天下之惑也豈直
過也而去之邪乃齊戒以¶言之跪坐以進之鼓歌以儛
<pb:KR5c0128_WYG_004-14a>
之吾若是何哉¶
　為明而好五色為聰而好五聲皆亂其真¶矣故曰淫
　徳與理自然者仁與義有心以¶為之故以為亂於徳
　而悖於理技能也淫¶樂也彼以禮樂為外物故曰相
　於技相於¶淫相助也助益之而愈甚也藝業也疵病¶
　也業能自勞病乃自苦以聖知之名而悦¶之則愈勞
　愈苦矣故曰相於業相於疵此¶<md:KR5c0128_HFL_013-004a>¶聖字止近似能字猶
　今言草聖之聖也故¶於盗亦曰妄意室中之藏聖也
<pb:KR5c0128_WYG_004-14b>
　此皆字義¶不同處讀者當自分别不可與語孟中字¶
　義相紊亂八者明聰仁義禮樂聖知也安¶其自然則
　八者雖有亦不能為累故曰存可也亡可也不安其
　自然則八者能為害¶矣臠卷局束之貌傖囊多事之
　貌豈直過¶也而去之言不特獵涉一過隨即休止齊¶
　戒以言謂鄭重而誇説之跪坐以進謂致¶恭盡禮而
　相𫝊授鼓歌以儛之謂言之不¶<md:KR5c0128_HFL_013-004b>¶足手舞足蹈也此皆
　譏一時之學者吾若¶是何哉言汝輩如此果何為哉
<pb:KR5c0128_WYG_004-15a>
　吾非自言¶指他人而言也猶詩曰我姑酌彼金罍婦¶
　稱其夫也書曰我用沈⬤于酒㣲子稱紂¶也此是文
　法¶
故君子不得已而臨莅天下莫若無為無為¶也而後安
其性命之情故貴以身於為天下¶則可以托天下愛以
身於為天下則可以寄¶天下故君子茍能無解其五藏
無擢其聰明¶尸居而龍見淵黙而雷聲神動而天隨從
容¶<md:KR5c0128_HFL_013-005a>¶無為而萬物炊累焉吾又何暇治天下哉¶
<pb:KR5c0128_WYG_004-15b>
　此段直説無為自然之治不得已三字便¶有有天下
　而不與之意以其身之可貴猶¶貴於為天下而後可
　以天下托之以其身¶之可愛猶愛於為天下而後可
　以天下寄¶之此兩句文亦竒理亦正讀莊子之書於¶
　此等句又當子細玩味禮記曰筋骸之束¶解其五藏
　便是不束矣擢抽也過用其聰¶明也尸居者其居如
　尸然即曲禮所謂坐¶如尸也龍文采也尸居無為而
　威儀可則¶<md:KR5c0128_HFL_013-005b>¶自然有文故曰尸居而龍見淵深也靜也¶
<pb:KR5c0128_WYG_004-16a>
　黙不言也雷聲感動人也雖不言而徳動¶人也禪家
　所謂是雖不言其聲如雷也故¶曰淵黙而雷聲神精
　神也天天理也動容¶周旋無非天理故曰神動而天
　隨如此三¶句亦可以莊子為異端之書乎理到而文¶
　又竒所以度越諸子炊累即是野馬塵埃¶生物以息
　相吹之意炊動也累㣲細而累¶多也虚室之中漏日
　如卵處看日影中㣲¶塵便見此兩字下得竒特若動
　而又不動¶<md:KR5c0128_HFL_013-006a>¶若多而不見其多故曰炊累言我若無為¶
<pb:KR5c0128_WYG_004-16b>
　於上而天下之人日出而作日入而息自¶得自樂如
　萬物之炊累然又何用我容心¶以治之¶
崔瞿問於老耼曰不治天下安臧人心老耼¶曰汝慎無
攖人心人心排下而進上上下囚¶殺淖約柔乎剛强亷
劌彫琢其熱焦火其寒¶凝冰其疾俛仰之間而再撫四
海之外其居¶也淵而靜其動也縣而天僨驕而不可係
者¶其惟人心乎¶<md:KR5c0128_HFL_013-006b>¶
　此一段把孟子出入無時莫知其郷合而¶觀之便見
<pb:KR5c0128_WYG_004-17a>
　竒特無攖者無撓亂攖拂之也¶排下者不得志之時
　愈見頽塌得志之時¶則好進不已上此心向上也下
　心趨下也¶向上向下皆為囚殺乃自累自苦之意綽¶
　約儇美也剛强之人或為綽約所柔以項¶羽而泣涕
　於虞美人是也亷劌圭角也彫¶琢磨礲也諺云入(闕/)
　學者菱角入去雞頭¶出來即此意也少年得意之人
　多少圭角¶更涉憂患世故皆消磨了故曰亷劌彫琢¶<md:KR5c0128_HFL_013-007a>¶
　其内熱時如焦火然其凛凛時如凝冰然¶此皆形容
<pb:KR5c0128_WYG_004-17b>
　人心燥怒憂恐之時一俯仰之¶間而其心中徃來如
　再臨四海之外其急¶疾也如此撫臨撫也猶言行一
　過也其居¶也淵而靜言心不動之時其動也縣而天¶
　言此念一起之時如縣係於天僨與憤同¶僨驕亢戾
　之狀不可係即不可制也佛經¶云如何降伏其心看
　他降伏字便見得僨¶驕不可係之意此一段模寫人
　心最為竒¶妙非莊子之筆亦未易能也¶<md:KR5c0128_HFL_013-007b>¶
昔者黄帝始以仁義攖人之心堯舜於是乎¶股無胈脛
<pb:KR5c0128_WYG_004-18a>
無毛以養天下之形愁其五藏以¶為仁義矜其血氣以
規法度然猶有不勝也¶堯於是放讙兠於崇山投三苖
於三峗流共¶工於幽都此不勝天下也夫施及三王而
天¶下大駭矣下有桀跖上有曽史而儒墨畢起¶於是乎
喜怒相疑愚知相欺善否相非誕信¶相譏而天下衰矣
大徳不同而性命爛漫矣¶天下好知而百姓求竭矣¶
　股無胈猶髀肉不生之意脛無毛言勞其¶<md:KR5c0128_HFL_013-008a>¶足也矜音
　勤與⬤同矛柄也項籍傳鋤耰¶棘矜此言矜梗其血
<pb:KR5c0128_WYG_004-18b>
　氣也猶曰柴其内也¶規為也言其為仁義法度勞苦
　如此雖如¶此勞苦而猶有無奈何處故有放流之刑¶
　不勝天下者言其無如天下何也四罪而¶天下咸服
　本舜事也而莊子喚作堯所以¶曰其辭雖參差而諔
　詭可觀見天下篇此¶便是參差處是實供吐了堯舜
　且如此延¶及三王尤大可駭矣施延也三王既如此¶
　所以下而小人則為桀跖之行上而君子¶<md:KR5c0128_HFL_013-008b>¶則慕曽史
　之名而起儒墨之爭於是自喜¶於我而加怒於人自
<pb:KR5c0128_WYG_004-19a>
　以為知而以人為愚¶自以為善而以人為否自以為
　信而以人¶為誕彼此皆然故有相疑相欺相非相譏¶
　之事即齊物篇中彼亦一是非此亦一是¶非之意爛
　漫字下得好性命之理到此都¶狼籍了求竭者言下
　無以應之也¶
於是乎釿鋸制焉繩墨殺焉椎鑿决焉天下¶脊脊大亂
罪在攖人心故賢者伏處大山嵁¶巖之下而萬乗之君
憂慄乎廟堂之上今世¶<md:KR5c0128_HFL_013-009a>¶殊死者相枕也桁楊者相推也
<pb:KR5c0128_WYG_004-19b>
刑戮者相望¶也而儒墨乃始離跂攘臂乎桎梏之間噫
甚¶矣哉其無愧而不知恥也甚矣吾未知聖知¶之不為
桁楊椄槢也仁義之不為桎梏鑿枘¶也焉知曽史之不
為桀跖嚆矢也故曰絶聖¶棄知而天下大治¶
　此段言其不勝天下遂至於用刑釿鋸繩¶墨椎鑿皆
　用刑之具也繩束縳者也墨黥¶淄也脊脊者猶藉藉
　也罪在攖人心者言¶自黄帝始也賢者𨼆遁不出而
　其君自勞¶<md:KR5c0128_HFL_013-009b>¶天下之被罪者甚衆氣象如許而儒墨於¶
<pb:KR5c0128_WYG_004-20a>
　此時猶且髙自標置於舉世罪人之中故¶曰乃始離
　跂攘臂乎桎梏之間離跂支離¶翹跂也攘臂奮手言
　談也乃自許自髙之¶貌噫嘆也甚矣哉言其所為己
　甚也儒墨¶於此可謂甚不知恥也上下兩甚矣字意¶
　却不同皆是竒筆處桁楊械也相推言行¶者相挨拶
　也桁楊椄槢因聖知而有桎梏¶鑿枘因仁義而有桀
　跖借曽史之説得以¶自文而為害是曽史為桀跖之
　嚆矢也椄¶<md:KR5c0128_HFL_013-010a>¶槢今枷中横木亦楔也嚆矢今之響箭也¶
<pb:KR5c0128_WYG_004-20b>
黄帝立為天子十九年令行天下聞廣成子¶在於空同
之上故徃見之曰我聞吾子達於¶至道敢問至道之精
吾欲取天地之精以佐¶五榖以養民人吾又欲官隂陽
以遂羣生為¶之奈何廣成子曰而所欲問者物之質也
而¶所欲官者物之殘也自而治天下雲氣不待¶族而雨
草木不待黄而落日月之光益以荒¶矣而佞人之心翦
翦者又奚足以語至道¶
　取天地之精以佐五榖是致和而使萬物¶<md:KR5c0128_HFL_013-010b>¶育也官隂
<pb:KR5c0128_WYG_004-21a>
　陽以遂羣生是燮調隂陽以順¶萬物也官各任其職
　也隂陽不相戾各當¶其職曰官物之本然者曰質即
　前言至道¶也物之殘者言害物之事也天地隂陽皆¶
　自然之理五榖羣生亦自生自遂之物有¶心以官之
　則反為物之害矣而汝也指黄¶帝而言也族聚也雲
　不族而有雨是此有¶而彼無也不待黄而落失時也
　荒者日月¶有薄蝕廢其光也荒廢也翦翦猶淺淺也¶
黄帝退捐天下築特室席白茅閒居三月復¶<md:KR5c0128_HFL_013-011a>¶徃邀之廣
<pb:KR5c0128_WYG_004-21b>
成子南首而卧黄帝順下風膝行¶而進再拜稽首而問
曰聞吾子達於至道敢¶問治身奈何而可以長久廣成
子蹷然而起¶曰善哉問乎來吾語汝至道至道之精窈
窈¶㝠㝠至道之極昏昏黙黙無視無聴抱神以¶靜形將
自正必靜必清無勞汝形無搖汝精¶乃可以長生目無
所見耳無所聞心無所知¶汝神將守形形乃長生¶
　不曰治天下而曰治身故以為善問窈窈¶㝠㝠逺而
　不可窮也昏昏黙黙㣲而不可¶<md:KR5c0128_HFL_013-011b>¶見也無視無聴耳目
<pb:KR5c0128_WYG_004-22a>
　俱忘也神存於心曰¶抱靜而無為形則自正神必清
　靜形不勞¶役氣無搖動則可以長生今修煉之學皆¶
　原於此如仙如佛自古以來必皆有之亦¶不是莊子
　方為此説也無勞無搖此無字¶與勿字同有禁止之
　意目無見耳無聞心¶無知又解無視無聴抱神以靜
　兩句神守¶其形則可以長生此神字今修養家所謂¶
　嬰兒是也¶
慎汝内閉汝外多知為敗我為汝遂於大明¶<md:KR5c0128_HFL_013-012a>¶之上矣至
<pb:KR5c0128_WYG_004-22b>
彼至陽之原也為汝入於窈㝠之¶門矣至彼至隂之原
也天地有官隂陽有藏¶慎守汝身物將自壯我守其一
以處其和故¶我修身千二百嵗矣吾形未嘗衰¶
　慎汝内不動其心也閉汝外不使外物得¶以動吾心
　也纔多知則為累矣不識不知¶而後徳全故曰多知
　為敗至陽之初大明¶也至隂之初窈㝠也原初也大
　明之上太¶虚之上也窈㝠之門無極之始也易言一¶
　隂一陽之謂道亦是此等説話但其説涵¶<md:KR5c0128_HFL_013-012b>¶畜莊子要
<pb:KR5c0128_WYG_004-23a>
　説得暢快故其辭如此為汝者¶教汝也遂從也猶徃
　也入窮也言欲教汝¶極至於此也官職藏府也此言
　人身自有¶天地隂陽也我之天地各官其官我之隂¶
　陽各居其所則此身可以慎守物物皆自¶堅固物者
　我身所有之物也故曰物將自¶壯所守者一而不雜
　所處者無不和順此¶所以形雖千二百嵗之久而不
　衰也處者¶處事處物也感而應之者也天地即吾身¶
　之健順也¶<md:KR5c0128_HFL_013-013a>¶
<pb:KR5c0128_WYG_004-23b>
黄帝再拜稽首曰廣成子之謂天矣廣成子¶曰來余語
汝彼其物無窮而人皆以為終彼¶其物無測而人皆以
為極得吾道者上為皇¶而下為王失吾道者上見光而
下為土今夫¶百昌皆生於土而反於土故余將去汝入
無¶窮之門以遊無極之野吾與日月參光吾與¶天地為
常當我緡乎逺我昬乎人其盡死而¶我獨存乎¶
　廣成子之謂天者言其可與天合一也物¶安有窮而
　人必求所終物豈可測而人必¶<md:KR5c0128_HFL_013-013b>¶求其所極是以有涯
<pb:KR5c0128_WYG_004-24a>
　而隨無涯也此兩句¶極有味以麄言之則打鐡作門
　限鬼見拍¶手笑亦此意易不終於既濟而終於未濟¶
　是知物無窮而物無測也子在川上而曰¶逝者如斯
　夫亦指其無窮無測者言之上¶可以為皇下可以為
　王此皇王字如聖盡¶倫王盡制如天下篇所謂内聖
　外王也皇¶是無為者也王是有為者也非三皇與三¶
　代之王也上見光者日月也下為土者地¶也言居天
　地之間矒然無知舉頭但見日¶<md:KR5c0128_HFL_013-014a>¶月低頭但見地下而
<pb:KR5c0128_WYG_004-24b>
　已百昌百物也生於¶土而反於土葉落歸根臭腐化
　神竒神竒¶化臭腐之意去汝者離去人間之意無窮¶
　之門無極之野猶言天地之外也可與日¶月天地相
　為長久故曰與日月參光與天¶地為常緡與㝠同昬
　暗也當我者迎我而¶來也逺我者背我而去也物之
　來去我皆¶泯然而不知故曰當我者緡乎逺我者昬¶
　乎¶
雲將東遊過扶搖之枝而適遭鴻蒙鴻蒙方¶<md:KR5c0128_HFL_013-014b>¶將拊髀爵
<pb:KR5c0128_WYG_004-25a>
躍而遊雲將見之儻然止贄然立¶曰叟何人邪叟何為
此鴻蒙拊髀爵躍不輟¶對雲將曰遊雲將曰朕願有問
也鴻蒙仰而¶視雲將曰吁雲將曰天氣不和地氣鬱結
六¶氣不調四時不節今我願合六氣之精以育¶羣生為
之奈何鴻蒙拊髀爵躍掉頭曰吾弗¶知吾弗知雲將不
得問又三年東遊過有宋¶之野而適遭鴻蒙雲將大喜
行趨而進曰天¶忘朕邪天忘朕邪再拜稽首願問於鴻
䝉鴻¶蒙曰浮逰不知所求猖狂不知所徃遊者鞅¶<md:KR5c0128_HFL_013-015a>¶掌以
<pb:KR5c0128_WYG_004-25b>
觀無妄朕又何知雲將曰朕也自以為¶猖狂而民隨予
所徃朕也不得已於民今則¶民之放也願聞一言鴻蒙
曰亂天之經逆物¶之情𤣥天弗成解獸之羣而鳥皆夜
鳴災及¶草木禍及昆蟲噫治人之過也¶
　扶搖之枝即扶桑日出之地也拊髀雀躍¶形容其跳
　躍自樂之意儻然自失之貌贄¶然屹立之貌叟指鴻
　蒙也趙州見投子買¶油而歸州云久聞投子今見買
　油翁投子¶曰油油看禪宗此事便見雲將曰遊乃是¶<md:KR5c0128_HFL_013-015b>¶
<pb:KR5c0128_WYG_004-26a>
　莊子形容鼓舞處油字與遊字不同非以¶油為遊也
　不輟而對曰遊仰而視曰吁畫¶得自妙育羣生之問
　便與前黄帝之問同¶掉頭搖頭也天忘朕邪朕我也
　呼鴻蒙為¶天言前日曽一見尚記得否豈已忘之邪¶
　浮遊周遊也猖狂軼蕩也不知所求無所¶求也不知
　所徃無所徃也鞅掌紛汨也無¶妄真也遊於舉世紛
　汨之中而自觀其真¶不得已於民言欲謝絶之而不
　可也放効¶也民以我為法也天之經常物之情實皆¶<md:KR5c0128_HFL_013-016a>¶
<pb:KR5c0128_WYG_004-26b>
　自然而已今既以有心為之則是亂逆其¶自然矣豈
　得成自然之化故曰𤣥天弗成¶𤣥虚也猶言先天也
　獸羣而不爭則無異¶𩔖同𩔖之别今各解其羣而去
　則是有爾¶我同異也鳥皆夜鳴驚也不能輔物之自¶
　然而使失其性則草木昆蟲皆被禍矣此¶皆自有心
　以治人始亦猶前曰罪在攖人¶心也¶
雲將曰然則吾奈何鴻蒙曰噫毒哉僊僊乎¶歸矣雲將
曰吾遇天難願聞一言鴻蒙曰噫¶<md:KR5c0128_HFL_013-016b>¶心養汝徒處無為而
<pb:KR5c0128_WYG_004-27a>
物自化墮爾形體吐爾¶聰明倫與物忘大同乎涬溟解
心釋神莫然¶無魂萬物云云各復其根各復其根而不
知¶渾渾沌沌終身不離若彼知之乃是離之無¶問其名
無闚其情物固自生雲將曰天降朕¶以徳示朕以黙躬
身求之乃今也得再拜稽¶首起辭而行¶
　然則吾奈何者言今既如此如之何而可¶也毒哉猶
　石頭所謂苦哉苦哉是也僊僊¶乎急去之貌言汝已
　自毒自苦可急急歸¶<md:KR5c0128_HFL_013-017a>¶去不必問我這一段粧撰問答
<pb:KR5c0128_WYG_004-27b>
　處便似𫝊¶燈錄上説話心養者言止汝此心自養得¶
　便是不曰養心而曰心養當子細分别徒¶但也言汝
　但處於無為之中而物者化自¶化者徃來不息自生
　自化之意也將從前¶許多聰明皆吐去而莫留之倫
　與淪同淪¶没也泯没而與物相忘則與涬溟大同矣¶
　涬溟無形無朕未有氣之始也解心解去¶其有心之
　心釋神釋去其有知之神莫然¶定也無魂者無知也
　精曰魄神曰魂無魂¶<md:KR5c0128_HFL_013-017b>¶者猶前言塊然以其形立也解
<pb:KR5c0128_WYG_004-28a>
　心之心與¶心養之心自異解神之神與抱神以靜之¶
　神自異此等字又當子細體認云云衆多¶也各復其
　根生者必滅也雖滅而不滅滅¶者又生故曰各復其
　根而不知渾渾沌¶沌無知無覺之貌渾沌則終身不
　離乎道矣¶纔有知覺則與道為二故曰若彼知之乃¶
　是離之此一句甚精㣲當着眼看凡有分¶别之謂名
　凡有好惡之謂情闚者見也無¶問無闚則無所分别
　無所好惡矣此即無¶<md:KR5c0128_HFL_013-018a>¶為自然也我能無為自然則物
<pb:KR5c0128_WYG_004-28b>
　物各遂其¶生是其固然者也故曰物固自生固者固¶
　有也降猶言賜我也黙者不言也賜我以¶自然之徳
　示我以不言之理反身而求之¶已得此道躬親也自
　也言自於吾身求之¶乃得其所得矣遂拜謝而去¶
世俗之人皆喜人之同乎已而惡人之異於¶巳也同於
巳而欲之異於巳而不欲者以出¶乎衆為心也夫以出
乎衆為心者曷嘗出乎¶衆哉因衆以寧所聞不如衆技
衆矣而欲為¶<md:KR5c0128_HFL_013-018b>¶人之國者此攬乎三王之利而不見其患
<pb:KR5c0128_WYG_004-29a>
者¶也此以人之國僥倖也幾何僥倖而不喪人¶之國乎
其存人之國也無萬分之一而喪人¶之國也一不成而
萬有餘喪矣悲夫有土者¶之不知也¶
　自此以下至篇末乃是莊子自鋪説一段¶欲人同巳
　而不欲其異已是以我皆出乎¶衆人之上也以已之
　所聞必欲衆人皆歸¶向而後安則我何嘗異乎衆人
　雖欲出衆¶而何由出衆若謂之獨見則必衆人皆不¶<md:KR5c0128_HFL_013-019a>¶
　知而後可既欲人人同我則是我不如衆¶人之技多
<pb:KR5c0128_WYG_004-29b>
　矣老子曰知我希則我貴矣莊¶子又如此翻騰出韓
　退之論文所謂猶有¶人之説在亦是此意其心如此
　而欲為¶人之國是欲攬取三王之利而不知其必為¶
　害患也以此謀人之國是圖僥倖也僥倖¶為心但見
　有喪安得有成但有國者未知¶其人而為其所惑也
　有土者有國也指當¶時諸侯而言也此意分明是譏
　當時厯聘¶遊説之士¶<md:KR5c0128_HFL_013-019b>¶
夫有土者有大物也有大物者不可以物物¶而不物故
<pb:KR5c0128_WYG_004-30a>
能物物明夫物物者之非物也豈¶獨治天下百姓而已
哉出入六合遊乎九州¶獨徃獨來是謂獨有獨有之人
是之謂至貴¶
　物物者有心有迹也不物者無為而為自¶然而然也
　無為則無所不為故曰不物故¶能物物若知物物之
　物則豈特治天下而¶已故曰出入六合遊乎九州言
　道超乎萬¶物之表也摻縱闔闢於造化之間而與天¶
　為一非人可得而二之故曰獨徃獨來是¶<md:KR5c0128_HFL_013-020a>¶謂獨有如
<pb:KR5c0128_WYG_004-30b>
　此則至貴矣¶
大人之教若形之於影聲之於響有問而應¶之盡其所
懐為天下配處乎無響行乎無方¶挈汝適復之撓撓以
遊無端出入無旁與日¶無始頌論形軀合乎大同大同
而無巳無巳¶惡乎得有有覩有者昔之君子覩無者天
地¶之友¶
　大人至人也即獨有之人也形必有影聲¶必有響自
　然而然也有問於我則盡吾之¶所懐而應之以此對
<pb:KR5c0128_WYG_004-31a>
　乎天下是以一身而¶<md:KR5c0128_HFL_013-020b>¶獨當天下之大也我為主配為
　賔無響無¶聲無臭也無方無迹也撓撓羣動不已之¶
　貌適徃也挈提也汝指舉世之人也復歸¶也挈舉世
　之人而徃歸之於撓撓之中言¶雖出世而不外於世
　間者是出世世間非¶二法也無端無始也無旁四面
　皆無極也¶出入而遊乎其間日日如是不見其所終¶
　安知其所始故曰與日無始以形軀而論¶賛之合乎
　天地之間皆同此身也故曰合¶乎大同頌賛也我身
<pb:KR5c0128_WYG_004-31b>
　既與萬物皆同則不¶<md:KR5c0128_HFL_013-021a>¶得而自私是無巳矣既已無巳
　則何者為¶有即龎居士所謂空諸所有勿實諸所無¶
　也昔之君子但見其有與天地為友者方¶見其無其
　曰昔之君子者自堯舜而下皆¶在其中¶
賤而不可不任者物也卑而不可不因者民¶也匿而不
可不為者事也麤而不可不陳者¶法也逺而不可不居
者義也親而不可不廣¶者仁也節而不可不積者禮也
中而不可不¶髙者徳也一而不可不易者道也神而不
<pb:KR5c0128_WYG_004-32a>
可¶<md:KR5c0128_HFL_013-021b>¶不為者天也¶
　觀此一段莊子依舊是理會事底人非止¶談説虚無
　而已伊川言釋氏有上達而無¶下學此語極好但如
　此數語中又有近於¶下學處又有精粗不相離之意
　以道為貴¶則物為賤矣人豈能遺物哉故曰賤而不¶
　可不任者物也任用也以道為尊則在人¶者卑矣然
　豈能離人而獨立哉故曰卑而¶不可不因者民也因
　相依也匿𨼆也晦昧¶也明白者道也以事對道事則
<pb:KR5c0128_WYG_004-32b>
　晦昧矣然¶<md:KR5c0128_HFL_013-022a>¶豈能盡遺世事哉故曰匿而不可不為者¶
　事也道者精也法者粗也法豈能盡棄哉¶故曰麄而
　不可不陳者法也言義則去道¶逺矣而義豈可去哉
　故曰逺而不可不居¶者義也道無親疎仁則有愛雖
　非至道而¶豈能遺仁哉必推廣之故曰親而不可不¶
　廣者仁也禮有節文似於强世而不可不¶為故曰節
　而不可不積者禮也禮儀三百¶威儀三千豈一日一
　人之力可為故曰積¶徳人所同得也雖與世和同而
<pb:KR5c0128_WYG_004-33a>
　有當自立¶<md:KR5c0128_HFL_013-022b>¶處豈得與人同故曰中而不可不髙者徳¶
　也中和同也一於自然者道也然而有當¶變易處豈
　容執一而不變故曰一而不可¶不易者道也不可知
　之謂神天之所為皆¶不可知人事不可以不盡豈可
　盡委之不¶可知哉故曰神而不可不為者天也¶
故聖人觀於天而不助成於徳而不累出於¶道而不謀
㑹於仁而不恃薄於義而不積應¶於禮而不諱接於事
而不讓齊於法而不亂¶恃於民而不輕因於物而不去
<pb:KR5c0128_WYG_004-33b>
物者莫足為¶<md:KR5c0128_HFL_013-023a>¶也而不可不為不明於天者不純於徳不
通¶於道者無自而可不明於道者悲夫¶
　不助者不容力也在於人者不容不為而¶以道眼觀
　之則雖為之而不容力故曰觀¶於天而不助此助字
　與助長字同不累者¶不累積以髙也累積以為髙則
　是容心不¶自然矣累音壘不謀者無計度之心也不¶
　恃者不自以為恩也會聚也積不化也不¶積則化矣
　薄逼也近也所行雖近義而不¶自以為有曰集義則
<pb:KR5c0128_WYG_004-34a>
　不化矣不諱者不拘¶<md:KR5c0128_HFL_013-023b>¶忌也應應接也拘於禮文則有
　所諱避可¶行則行隨事而應接之故曰應於禮而不¶
　諱讓退縮之意也接事之間直情徑行無¶所退縮故
　曰接於事而不讓以法齊物雖¶紛雜之中而有簡直
　之意故曰不亂民雖¶可恃而不輕我以倚重之物雖
　可因而不¶去本以就末斡轉從上數句到此已盡却¶
　又提起一物字曰物莫足為也而不可不¶為此物字
　即是精者為道粗者為物事事¶物物皆在其中矣若
<pb:KR5c0128_WYG_004-34b>
　以道心觀之皆不足¶<md:KR5c0128_HFL_013-024a>¶為然而有不可以不為此便是
　人心處觀¶此一句則莊子豈不知精粗為一之理者¶
　又曰不明於天者不純於徳言世間之事¶雖不可不
　為而必知自然之理則可不明¶於天理之自然則在
　我之徳不純一矣不¶通於道即不明於天也無自而
　可者言無¶徃而不窒礙也上言不明於天不通於道¶
　到此結處又曰不明於道則知不明於天¶不通於道
　兩句只是一意¶
<pb:KR5c0128_WYG_004-35a>
何謂道有天道有人道無為而尊者天道也¶<md:KR5c0128_HFL_013-024b>¶有為而累
者人道也主者天道也臣者人道¶也天道之與人道也
相去逺矣不可不察也¶
　此兩行最妙最親切於學問但讀者忽而¶不深求之
　無為而尊者天道之自然也有¶為而累者人道之不
　容不為者也上句便¶屬道心下句便屬人心此一累
　字便與危¶字相近主者天道是以道心為主也臣者¶
　人道是使人心聴命也此臣主字不是朝¶廷君臣從
<pb:KR5c0128_WYG_004-35b>
　來讀者只作君臣説誤矣此是¶一身中之君臣齊物
　論曰其遞相為君臣¶<md:KR5c0128_HFL_013-025a>¶乎其有真君存焉當如此看可
　也莊子之¶書大抵貴無為而賤有為前兩轉既説有¶
　為者不可不為又恐人把有為無為作一¶例看故於
　此又曰天道與人道相去逺矣¶不可不察也開闔抑
　揚前後照應若看得¶出自是活潑潑地但其言語錯
　雜鼓舞變¶化故人有不能盡知之者兼其間如逺而¶
　不可不居者義親而不可不廣者仁此語¶不入聖賢
<pb:KR5c0128_WYG_004-36a>
　條貫所以流於異端須莫作語¶孟讀方可自賤而不
　可不任以下至不可¶<md:KR5c0128_HFL_013-025b>¶不察也此莊子中大綱領處與
　天下篇同¶東坡以為莊子未嘗譏孔子於天下篇得¶
　之今曰莊子未嘗不知精粗本末為一之¶理於此篇
　得之更有一説聖賢之言萬世¶無弊諸子百家亦有
　説得痛快處且如易¶曰形而上者謂之道形而下者
　謂之器化¶而裁之謂之變推而行之謂之通舉而措¶之
　天下之民謂之事業又曰見乃謂之象形¶乃謂之器
<pb:KR5c0128_WYG_004-36b>
　制而用之謂之法利用出入民¶咸用之謂之神何嘗
　不説精底何嘗不説¶<md:KR5c0128_HFL_013-026a>¶粗底説得如此渾成便自無弊
　樂軒云儒¶者悟道則其心愈細禪家悟道則其心愈¶
　麄此看得儒釋骨髓出前此所未有也如¶莊子此段
　把許多世間事喚做卑喚做麄¶中間又着箇不可不
　三字似此手脚更麄¶了便無惟精惟一允執厥中氣
　象若分别¶得這麄細氣象出方知得樂軒是悟道來
　是¶具大眼目者他人闢佛只説得皮毛他既¶名作出
<pb:KR5c0128_WYG_004-37a>
　世法又以絶人𩔖去倫紀之説闢¶之何由得他服¶¶¶¶¶¶¶<md:KR5c0128_HFL_014-001a>¶¶<md:KR5c0128_HFL_013-026b>¶¶¶¶
外篇天地¶第十二
天地雖大其化均也萬物雖多其治一也人¶卒雖衆其
主君也君原於徳而成於天故曰¶𤣥古之君天下無為
也天徳而已矣¶
　其化均者言皆是元氣也治主也萬物雖¶多主之者
　一造化而已人卒雖衆其主君¶也猶言天無二日民
　無二王也天之與我¶者為徳我能推原其徳之初皆
<pb:KR5c0128_WYG_004-37b>
　自天而成¶<md:KR5c0128_HFL_014-001b>¶之則人力無所加矣為人君者能知乎此¶
　則無為而順自然矣無為自然便是天徳¶𤣥逺也𤣥
　古猶邃古也¶
以道觀言而天下之君正以道觀分而君臣¶之義明以
道觀能而天下之官治以道汎觀¶而萬物之應備故通
於天地者徳也行於萬¶物者道也上治人者事也能有
所藝者技也¶技兼於事事兼於義義兼於徳徳兼於道
道¶兼於天¶
<pb:KR5c0128_WYG_004-38a>
　天地之間有氣則有聲有聲而後有名名¶<md:KR5c0128_HFL_014-002a>¶之為君則
　天下之分定矣此自天地之初¶纔有聲時便自定了
　此是自然底故曰以¶道觀言而天下之君定言聲也
　道自然也¶既有此分則自有君臣之義便是卑髙以¶
　陳貴賤位矣之意故曰以道觀分而君臣¶之義明天
　下之事非一人所能用於世者¶多隨其能而盡其職
　其所以能者亦天與¶之葢天生許多人出而做許多
　事故曰以¶道觀能而天下之官治萬物之間未有無¶
<pb:KR5c0128_WYG_004-38b>
　對者有寒則有熱有雌則有雄有上則有¶<md:KR5c0128_HFL_014-002b>¶下有前則
　有後有左則有右箇箇相應皆¶出自然故曰以道汎
　觀而萬物之應備此¶四句最妙其語亦純粹天能覆
　能生地能¶載能成同此徳也通同也萬物之間各有¶
　自然之理行乎其中故曰行於萬物者道¶也上之所
　以治者如禮樂刑政皆治之事¶也事事之中各有藝
　業隨其所能者人之¶技也道徳精者也事與技粗者
　也無精無¶粗皆出於自然則技即事事即藝藝即徳¶
<pb:KR5c0128_WYG_004-39a>
　徳即道道即天故曰技兼於事事兼於義¶<md:KR5c0128_HFL_014-003a>¶義兼於徳
　徳兼於道道兼於天兼者合二¶為一之意義合作藝
　因聲同故傳寫之訛¶耳¶
故曰古之畜天下者無欲而天下足無為而¶萬物化淵
靜而百姓定記曰通於一而萬事¶畢無心得而鬼神服¶
　畜天下即孟子所謂以善養天下者我無¶欲則天下
　自然足我無為則天下自然化¶我能靜則百姓自然
　定淵靜澄靜也萬事¶不過一理故曰通一而萬事畢
<pb:KR5c0128_WYG_004-39b>
　得於我者¶<md:KR5c0128_HFL_014-003b>¶茍能無心則非特人服之鬼神亦服之記¶
　曰者猶𫝊有之也此語上世所𫝊故莊子¶舉以自證
　此五句極純粹上三句與老子¶畧同¶
夫子曰夫道覆載萬物者也洋洋乎大哉君¶子不可以
不刳心焉無為為之之謂天無為¶言之之謂徳愛人利
物之謂仁不同同之之¶謂大行不崖異之謂寛有萬不
同之謂富故¶執徳之謂紀徳成之謂立循於道之謂備
不¶以物挫志之謂完君子明於此十者則韜乎¶<md:KR5c0128_HFL_014-004a>¶其事心
<pb:KR5c0128_WYG_004-40a>
之大也沛乎其為萬物逝也¶
　夫子言其師也刳心者剔去其知覺之心¶也去此知
　覺之心而後可以學道入自然¶也為之以自然則謂
　之天得於巳者不言¶而喻故曰無為言之之謂徳無
　為言者謂¶無所容言也異者亦同故曰不同同之如¶
　此大矣崖異有迹也寛綽然也物物不同¶而我皆有
　之故曰有萬不同之謂富即萬¶物皆備於我也紀條
　理也所執之徳小大¶有序各有條理故曰執徳謂之
<pb:KR5c0128_WYG_004-40b>
　紀卓乎如¶<md:KR5c0128_HFL_014-004b>¶有所立徳之成也循其道而行則無所不¶
　備備道全美也完全也外物不足以動其¶心則在我
　者全矣故曰不以物挫志之謂¶完十者天徳仁大寛
　富紀立備完也韜藏¶也包括萬事而無遺皆歸於心
　此心之大¶無外矣故曰韜乎其事心之大也逝者徃¶
　也逝者如斯之逝也萬物徃來不窮而吾¶與之為無
　窮故曰沛乎其為萬物逝也¶
若然者藏金於山藏珠於淵不利貨財不近¶貴富不樂
<pb:KR5c0128_WYG_004-41a>
夀不哀夭不榮通不醜窮不拘一世¶<md:KR5c0128_HFL_014-005a>¶之利以為巳私分
不以王天下為巳處顯¶顯則明萬物一府死生同狀¶
　藏金於山藏珠於淵富藏於天下也不近¶者逺之也
　不以夀夭為哀樂不以窮通為¶榮辱醜字下得便勝
　辱字一世之利與一¶世共之不拘以為我之私分人
　亡弓人得¶之之意也雖王天下不自以為尊顯黄屋¶
　非堯心之意也胸中之明照乎天地以此¶為顯故不
　以王天下為顯也聚萬物而歸¶之一理故曰一府死
<pb:KR5c0128_WYG_004-41b>
　生亦大矣而無所變¶<md:KR5c0128_HFL_014-005b>¶於巳視之若一也故曰同狀¶
夫子曰夫道淵乎其居也漻乎其清也金石¶不得無以
鳴故金石有聲不考不鳴萬物孰¶能定之¶
　淵乎其居靜也居者不動也定也漻乎其¶清不混不
　雜也金石之鳴亦自然之天也¶故曰金石不得無以
　鳴言鳴底便是道也¶然金石雖有聲非人考擊之則
　不鳴人之¶考擊亦是天機也此兩句又是一般道理¶
　亦猶前所謂庸詎知吾所謂天者非人乎¶<md:KR5c0128_HFL_014-006a>¶所謂人者
<pb:KR5c0128_WYG_004-42a>
　非天乎故曰萬物孰能定之天¶非人不因人非天不
　成亦是此意但於此¶書文字説得竒耳¶
夫王徳之人素逝而恥通於事立之本原而¶知通於神
故其徳廣其心之出有物採之故¶形非道不生生非徳
不明存形窮生立徳明¶道非王徳者邪蕩蕩乎忽然出
勃然動而萬¶物從之乎此謂王徳之人¶
　王徳者言有王天下之徳也素逝者以素¶朴而徃猶
　易言素履徃也事事無不為無¶<md:KR5c0128_HFL_014-006b>¶不能而不以此為名
<pb:KR5c0128_WYG_004-42b>
　故曰恥通於事本原¶萬物之初也知通於神至誠如
　神也採取¶也物有取於我而後其心應之故曰其心¶
　之出有物採之採猶感也出猶應也萬物¶皆造化所
　生凡有形者皆同此道也然非¶自得於我則此道不
　明言不知也下句生¶字言我受天地之中以生也存
　我之形以¶窮究其始生之理立我之徳以明其自然¶
　之道此非聖人不能也蕩蕩乎言其大也¶忽然出首
　出庶物之出也勃然動不得已¶<md:KR5c0128_HFL_014-007a>¶而起之意也萬物從
<pb:KR5c0128_WYG_004-43a>
　之是聖人作而萬物¶覩也¶
視乎㝠㝠聴乎無聲㝠㝠之中獨見曉焉無¶聲之中獨
聞和焉故深之又深而能物焉神¶之又神而能精焉故
其與萬物接也至無而¶供其求時騁而要其宿大小長
短修逺¶
　㝠㝠無形之地也視於無形而其見曉然¶即恍兮惚
　兮其中有象也人皆以為無聲¶而我之所獨聞如八
　音之相和所謂非見¶彼也自見而已矣非聞彼也自
<pb:KR5c0128_WYG_004-43b>
　聞而已矣¶<md:KR5c0128_HFL_014-007b>¶深之又深入𤣥入妙也而又能應乎物言¶
　能精能粗也神無形也精氣也以無形而¶見之有氣
　形上形下之意也存於我者虚¶而應於物也無已是
　以至無而供萬物之¶求也時騁時出而用也要其所
　歸宿不可¶以一定言或小或大或長或短或逺或近¶
　便是時中之意修逺合作逺近其意方足¶今曰修逺
　脩即長也分明是箇近字意或¶是上面既曰小大長
　短此言脩逺則近亦¶在其間不然則是筆快失檢㸃
<pb:KR5c0128_WYG_004-44a>
　處但此兩¶<md:KR5c0128_HFL_014-008a>¶三段散語文字精甚他人如何有此筆法¶
黄帝遊乎赤水之北登乎崑崙之丘而南望¶還歸遺其
𤣥珠使知索之而不得使離朱索¶之而不得使喫詬索
之而不得也乃使象罔¶象罔得之黄帝曰異哉象罔乃
可以得之乎¶
　此段言求道不在於聰明不在於言語即¶佛經所謂
　以有思惟心求大圎覺如以螢¶火燒須彌山却粧出
　一段説話如此𤣥珠¶道也知知覺也離朱明也喫詬
<pb:KR5c0128_WYG_004-44b>
　言辯也象¶罔無心也知覺聰明言辯皆不可以得道¶<md:KR5c0128_HFL_014-008b>¶
　必無心而後得之此等譬喻也自竒絶¶
堯之師曰許由許由之師曰齧缺齧缺之師¶曰王倪王
倪之師曰被衣堯問於許由曰齧¶缺可以配天乎吾藉
王倪以要之許由曰殆¶哉圾乎天下齧缺之為人也聰
明叡知給數¶以敏其性過人而又乃以人受天彼審乎
禁¶過而不知過之所由生與之配天乎彼且乘¶人而無
天方且本身而異形方且尊知而火¶馳方且為緒使方
<pb:KR5c0128_WYG_004-45a>
且為物絯方且四顧而物¶應方且應衆宜方且與物化
而未始有恒夫¶<md:KR5c0128_HFL_014-009a>¶何足以配天乎雖然有族有祖可以為
衆父¶而不可以為衆父父治亂之率也北面之禍¶也南
面之賊也¶
　段段是撰出愈出而愈竒若此一段謂外¶篇粗於内
　篇可乎配天猶書云殷禮陟配¶天也言王天下也要
　邀致之也圾危也殆¶亦危也聰明叡知性也給捷也
　數急也敏¶見快也應事之間以其性之敏故應之捷¶
<pb:KR5c0128_WYG_004-45b>
　給此其過人處也修人事以應天理故曰¶以人受天
　審明也禁過猶持心而未化也¶<md:KR5c0128_HFL_014-009b>¶知過之由生則不待
　禁止之矣乘人而無¶天言盡其有為而不知無為也
　乘行也行¶其在人之事故曰乘人身我也以我對物¶
　故曰本身而異形火馳如火之馳言其急¶也自尊尚
　其知而急用之故曰尊知而火¶馳緒末也為末事所
　役而不知其本故曰¶緒使叢脞之意也物絯為事為
　物所拘礙¶也物隨四方而來顧視而應之故曰四顧¶
<pb:KR5c0128_WYG_004-46a>
　而物應事事而應各度其宜故曰應衆宜¶為物所汨
　而失其自然之常者非能定而¶<md:KR5c0128_HFL_014-010a>¶應也故曰與物化而
　未始有恒化為事物¶所變動也常一也未始有常無
　定也一箇¶彼且七箇方且古今以來那得這般文筆¶
　雖然又轉一轉言其雖未可以配天亦有¶可尊處一
　族之聚必尊其祖故曰有族有¶祖只此等閑四字下
　得亦竒衆父者出於¶衆人而可以為其父也謂其髙
　一世也衆¶父之父則髙又髙矣衆父之父天也自然¶
<pb:KR5c0128_WYG_004-46b>
　者也率將帥也言此人之用於世亦可以¶致治亦可
　以致亂北面臣也南面君也言¶<md:KR5c0128_HFL_014-010b>¶以此為臣道以此為
　君道皆有患害故曰¶北面之禍也南面之賊也¶
堯觀乎華華封人曰嘻聖人請祝聖人使聖¶人夀堯曰
辭使聖人富堯曰辭使聖人多男¶子堯曰辭封人曰夀
富多男子人之所欲也¶汝獨不欲何邪堯曰多男子則
多懼富則多¶事夀則多辱是三者非所以養徳也故辭
封¶人曰始也我以汝為聖人邪今然君子也天¶生萬民
<pb:KR5c0128_WYG_004-47a>
必授之職多男子而授之職則何懼¶之有富而使人分
之則何事之有¶<md:KR5c0128_HFL_014-011a>¶
　富夀多男人之所欲也學道者則以為不¶足介意莊
　子却如此翻説越見他髙處天¶生萬民必授之職即
　是孩兒墮地便有衣¶食分劑山谷所謂百草愁春雨
　是也富而¶使人分之言各付諸人也¶
夫聖人鶉居而鷇食鳥行而無彰天下有道¶則與物皆
昌天下無道則修徳就聞千嵗厭¶世去而上仙乘彼白
<pb:KR5c0128_WYG_004-47b>
雲至於帝鄉三患莫至¶身常無殃則何辱之有¶
　鶉居無定所也鷇鳥初生者也其母哺之¶<md:KR5c0128_HFL_014-011b>¶雖食而非
　自求也言無心於食也鳥行飛¶也無彰無迹也隨所
　寓而無戀着也與物¶皆昌者物與我各得其生也修
　徳就閒邦¶無道則𨼆也厭世而上仙解脱之意也白¶
　雲帝鄉虚無之上也三患少壯老也楞嚴¶經恒河水
　之喻便是三患身常無殃自樂¶也上言夀富多男子
　下却倒説夀既在後¶其辭又多此亦文之機軸也¶
<pb:KR5c0128_WYG_004-48a>
封人去之堯隨之曰請問封人曰退已¶
　堯猶欲問而封人不之荅但曰退已猶言¶<md:KR5c0128_HFL_014-012a>¶你去休接
　輿趨而辟荷杖丈人至則行矣¶伊川不得與同舟者
　言皆此機闗也¶
堯治天下伯成子髙立為諸侯堯授舜舜授¶禹伯成子
髙辭為諸侯而耕禹徃見之則耕¶在野禹趨就下風立
而問焉曰昔堯治天下¶吾子立為諸侯堯授舜舜授予
而吾子辭為¶諸侯而耕敢問其故何也子髙曰昔堯治
<pb:KR5c0128_WYG_004-48b>
天¶下不賞而民勸不怒而民畏今子賞罰而民¶且不仁
徳自此衰刑自此立後世之亂自此¶始矣夫子闔行邪
無落吾事俋俋乎耕而不¶<md:KR5c0128_HFL_014-012b>¶顧¶
　此段又言世變愈下一節不如一節在禹¶時便不如
　堯舜矣無落吾事者落廢也言¶吾不暇與汝言恐廢
　吾耕事也俋俋低首¶而耕之狀堯不賞不罰今子賞
　罰而民不¶仁其意葢言賞罰不如無亦如必也使無¶
　訟之意却借堯舜禹之名以言之¶
<pb:KR5c0128_WYG_004-49a>
泰初有無無有無名一之所起有一而未形¶物得以生
謂之徳未形者有分且然無間謂¶之命留動而生物物
成生理謂之形形體保¶<md:KR5c0128_HFL_014-013a>¶神各有儀則謂之性性修反徳
徳至同於初¶同乃虚虚乃大合喙鳴喙鳴合與天地為
合¶其合緡緡若愚若昬是謂𤣥徳同乎大順¶
　泰初造化之始也所有者只是無而已未¶有箇有字
　也有猶無之則安得有名此乃¶一之所由起也此一
　字便是無字故曰有¶一而未形物得以生則有有矣
<pb:KR5c0128_WYG_004-49b>
　凡物各有¶其有皆徳也未形者言一所起之時也若¶
　有分矣而又分他不得故曰且然無間且¶然猶且也
　且字下常添一字無間便是渾¶<md:KR5c0128_HFL_014-013b>¶然者有分便是粲然
　者此命字即天命謂¶性之命留動而生物元氣之動
　運而不已¶生而為物則是其動者留於此故曰留動¶
　而生物留動二字下得極精㣲莫草草看¶過動陽也
　留動靜也靜為隂此句便有陽生¶隂成之意物得之
　而生既成物矣則生生¶之理皆具以元氣之動者而
<pb:KR5c0128_WYG_004-50a>
　為我之生者¶此謂之形也看他形字却如此説實他
　書¶所無形體保神各有儀則謂之性此一句¶便是詩
　有物有則便是左傳所謂民受天¶<md:KR5c0128_HFL_014-014a>¶地之中以生有動
　作威儀之則也形體氣¶也氣中有神所謂儀則皆此
　神為之便是¶性中自有仁義禮智之意若以吾書論
　¶此四句第一句徳字却是性字此性字却是¶性之用
　矣所以道此書字義當作一眼看¶性修反徳者言修
　此性以復其自然之徳¶徳既至矣盡矣則與無物之
<pb:KR5c0128_WYG_004-50b>
　初同矣反徳¶猶言復禮也至極至也同於無物之初
　則¶虚矣虚則大矣既虚而大則有不言之言合¶喙者
　不言也鳴者言也以不言之言如此¶<md:KR5c0128_HFL_014-014b>¶下三字便是他
　竒筆處下面却翻一轉又¶曰喙鳴合此合字又與上
　合字不同矣言¶此喙之鳴既以不言而言則與自然
　者合¶矣以此自然之合則與天地合矣故曰喙¶鳴合
　與天地為合緡緡猶泯泯也泯泯然¶若愚若昬形容
　此合字也此乃謂之𤣥妙¶之徳則與大順同矣大順
<pb:KR5c0128_WYG_004-51a>
　即太初自然之¶理也¶
夫子問於老耼曰有人治道若相放可不可¶然不然辯
者有言曰離堅白若縣㝢若是則¶<md:KR5c0128_HFL_014-015a>¶可謂聖人乎老耼曰
是胥易技係勞形怵心¶者也執狸之狗成思猨狙之便
自山林來丘¶予告若而所不能聞與而所不能言凡有
首¶有趾無心無耳者衆有形者與無形無狀而¶皆存者
盡無其動止也其死生也其廢起也¶此又非其所以也
有治在人忘乎物忘乎天¶其名為忘已忘已之人是之
<pb:KR5c0128_WYG_004-51b>
謂入於天¶
　若相放帝王同條共貫之意以我之可明¶彼之不可
　以我之然明彼之不然辯者之¶言雖曰堅白同異紛
　紛多端而我能分辯¶<md:KR5c0128_HFL_014-015b>¶之若懸於天宇之間謂能曉然
　掲而示人¶也離分析也胥易技係解巳見前篇成思¶
　者為人所繫縳而成其愁思也自山林來¶者言為人
　捕而來也前曰執斄此曰執狸¶斄字誤也所不能聞
　所不能言即性與天¶道不可得聞之意有首有趾言
<pb:KR5c0128_WYG_004-52a>
　人之頂踵¶同也無心無耳言其無知無見也無形無¶
　狀自然而然者於形而下者見形而上者¶即有形者
　與無形無狀而皆存也此一句¶下得亦竒盡無者言
　世無此人也動止起¶<md:KR5c0128_HFL_014-016a>¶居也廢起窮達也言起居死生
　窮達之間¶皆有自然而然者人皆知動止死生廢起¶
　之為動止死生廢起而不知其所以為動¶止死生廢
　起者也退之送文暢序曰江河¶所以流人物所以繁
　亦有所見之言但今¶人等閑讀過了治者治事之治
<pb:KR5c0128_WYG_004-52b>
　也人者¶人事也因人事而治之則我無容心故曰有¶
　治在人非惟忘物併與天亦忘之此謂之¶忘已忘已
　者無我也入於天者入於自然¶也猶前曰入於非人
　也上曰忘乎天此曰¶<md:KR5c0128_HFL_014-016b>¶入於天入則與天為一矣惟其
　忘而後能¶為一也但應帝王曰未始出於非人未能¶
　忘乎天也未始入於非人出乎造化之上¶也與此入
　乎天之語又異此皆其鼓舞處¶不可執着執着則難
　讀莊子矣¶
<pb:KR5c0128_WYG_004-53a>
蔣閭葂見季徹曰魯君謂葂也曰請受教辭¶不獲命既
已告矣未知中否請嘗薦之吾謂¶魯君曰必服恭儉拔
出公忠之屬而無阿私¶民孰敢不輯季徹局局然笑曰
若夫子之言¶於帝王之徳猶螳蜋之怒臂以當車轍則
必¶<md:KR5c0128_HFL_014-017a>¶不勝任矣且若是則其自為處危其觀臺多¶物將徃
投迹者衆蔣閭葂覤覤然驚曰葂也¶汒若於夫子之所
言矣雖然願先生之言其¶風也¶
　薦陳也請以所言陳之拔出公忠之屬舉¶賢也無阿
<pb:KR5c0128_WYG_004-53b>
　私無偏黨也輯安也局局笑之¶貌也螳蜋怒其臂以
　當車轍言力小不足¶以任此大事也曰怒而飛曰草
　木怒生此¶言怒臂莊子喜下一箇怒字其自為處者¶
　言其自為所處之地如此則似危其觀臺¶<md:KR5c0128_HFL_014-017b>¶以示於人
　人將徃而歸之則投足而來者¶愈衆矣多物人物之
　多也意言名聲愈盛¶而世之趨者愈衆則自累矣覤
　覤驚之貌¶聞此言而無所知故曰汒若於夫子所言¶
　風者遺風之風亦猶曰言其畧也¶
<pb:KR5c0128_WYG_004-54a>
季徹曰大聖之治天下也搖蕩民心使之成¶教易俗舉
滅其賊心而皆進其獨志若性之¶自為而民不知其所
由然若然者豈兄堯舜¶之教民溟涬然弟之哉欲同乎
徳而心居矣¶
　搖蕩也轉移也賊心有為之心也獨志獨¶<md:KR5c0128_HFL_014-018a>¶得之志朝
　徹見獨之獨也民既成教而易¶其習俗皆滅去私心
　而進於道但如生知¶之性自有而不知為上之化故
　曰不知其¶所由然以堯舜為髙而以我次之故曰兄¶
<pb:KR5c0128_WYG_004-54b>
　堯舜之教而弟之謂堯舜豈能勝我我不¶在堯舜之
　下却下句如此也是好竒溟涬¶有低頭甘心之意民
　字即是人字言凡人¶能如此則豈肯兄堯舜之教而
　自處其下¶也同乎自然之徳則其心安矣居安也欲¶
　者聖人欲其民如此也¶<md:KR5c0128_HFL_014-018b>¶
子貢南遊於楚反於晉過漢隂見一丈人方¶將為圃畦
鑿隧而入井抱甕而出灌搰搰然¶用力甚多而見功寡
子貢曰有械於此一日¶浸百畦用力甚寡而見功多夫
<pb:KR5c0128_WYG_004-55a>
子不欲乎為¶圃者仰而視之曰奈何曰鑿木為機後重
前¶輕挈水若抽數如泆湯其名為橰為圃者忿¶然作色
而笑曰吾聞之吾師有機械者必有¶機事有機事者必
有機心機心存於胸中則¶純白不備純白不備則神生
不定神生不定¶者道之所不載也吾非不知羞而不為
也子¶<md:KR5c0128_HFL_014-019a>¶貢䐽然慚俯而不對有間為圃者曰子奚為¶者邪
曰孔丘之徒也為圃者曰子非夫博學¶以擬聖於于以
葢衆獨弦哀歌以賣名聲於¶天下者乎汝方將忘汝神
<pb:KR5c0128_WYG_004-55b>
氣墮汝形骸而庶¶幾乎而身之不能治而何暇治天下
乎子徃¶矣無乏吾事¶
　畦間鑿隧為水溝也抽拔也泆湯洋溢而¶湧出也言
　取水之易也此數句形容得桔¶橰自好機械器也用
　之則為機事所以用¶之者心也有機心則純白不備
　言不純一¶<md:KR5c0128_HFL_014-019b>¶虚明也神生不定不能抱靜主一也道所¶
　不載言不能載道也要求學問工夫這般¶處皆當子
　細體認子奚為者猶論語曰奚¶自也擬聖言慕聖人
<pb:KR5c0128_WYG_004-56a>
　也於于自大之貌獨¶弦哀歌言人不已知而自誦自
　説賣名沽¶名也獨弦哀歌譬喻説也比之擊磬於衛¶
　則非矣忘汝神氣猶曰黜其聰明也墮汝¶形體即忘
　已也汝能如此猶尚庶幾不然¶身且不治何能治人
　此譏吾聖人之言無¶乏即無落也¶<md:KR5c0128_HFL_014-020a>¶
子貢卑陬失色頊頊然不自得行三十里而¶後愈其弟
子曰向之人何為者邪夫子何故¶見之變容失色終日
不自反邪曰始吾以為¶天下一人耳不知復有夫人也
<pb:KR5c0128_WYG_004-56b>
吾聞之夫子¶事求可功求成用力少見功多者聖人之
道¶今徒不然執道者徳全徳全者形全形全者¶神全神
全者聖人之道也託生與民並行而¶不知其所之汒乎
淳備哉功利機巧必忘夫¶人之心¶
　卑陬慙恧之貌頊頊自失之貌不自反言¶<md:KR5c0128_HFL_014-020b>¶不復其常
　也天下一人言孔夫子也事求¶可可為則為也力少
　而功多便是桔橰之¶𩔖徒獨也今其人獨不然言漢
　隂丈人也¶託其生於世雖所行亦與人同而不自知¶
<pb:KR5c0128_WYG_004-57a>
　其所徃即浮游而不知所求猖狂不知所¶徃也故曰
　託生與民並行而不知其所之¶淳備純一渾全也汒
　乎無形迹之貌功利¶機巧必忘夫人之心言此人心
　中必無功¶利機巧之事也此忘字與亡同無也¶
若夫人者非其志不之非其心不為雖以天¶<md:KR5c0128_HFL_014-021a>¶下譽之得
其所謂謷然不顧以天下非之失¶其所謂儻然不受天
下之非譽無益損焉是¶謂全徳之人哉我之謂風波之
民¶
<pb:KR5c0128_WYG_004-57b>
　夫人者指漢隂丈人也不以毁譽為損益¶譽且不顧
　而况毁乎所言行於世曰得其¶所謂所言不行於世
　曰失其所謂風波言¶為世故所役而不自定也¶
反於魯以告孔子孔子曰彼假修渾沌氏之¶術者也識
其一不知其二治其内而不治其¶外夫明白入素無為
復朴體性抱神以遊世¶<md:KR5c0128_HFL_014-021b>¶俗之間者汝將固驚邪且渾沌
氏之術予與¶汝何足以識之哉¶
　假大也假修大修也渾沌氏即天地之初¶也術道也
<pb:KR5c0128_WYG_004-58a>
　識其一者所守純一也不知其¶二者言心不分也内
　本心也外外物也明¶白則可入於素素者素朴也無
　為則復歸¶於自然之朴體性全其性也抱神一也汝¶
　將固驚邪固宜也言汝未知此道宜乎驚¶異也¶
諄芒將東之大壑適遇苑風於東海之濵苑¶<md:KR5c0128_HFL_014-022a>¶風曰子將
奚之曰將之大壑曰奚為焉曰夫¶大壑之為物也注焉
而不滿酌焉而不竭吾¶將遊焉苑風曰夫子無意于横
目之民乎願¶聞聖治諄芒曰聖治乎官施而不失其宜
<pb:KR5c0128_WYG_004-58b>
拔¶舉而不失其能畢見其情事而行其所為行¶言自為
而天下化手撓顧指四方之民莫不¶俱至此之謂聖治¶
　大壑大海也横目之民撰出此等字以形¶容世人也
　遊於大壑者言世間不足觀將¶觀於海官施不失其
　宜隨職而各當其任¶<md:KR5c0128_HFL_014-022b>¶也拔舉而不失其能無遺才也
　情事實事¶也盡見事事可為之實順其所可為者而¶
　行之故曰畢見其情事而行其所為所行¶所言皆是
　自為不為人而為也天下自然¶化之自為者為巳非
<pb:KR5c0128_WYG_004-59a>
　為人也手撓撓動也¶言舉其手隨所顧而指之民莫
　不應書曰¶惟動丕應徯志是也手撓顧指指麾拱揖¶
　之意聖人之治天下如此意謂古帝王也¶
願聞徳人曰徳人者居無思行無慮不藏是¶非美惡四
海之内共利之之為恱共給之之¶<md:KR5c0128_HFL_014-023a>¶為安怊(超又/條)乎若嬰
兒之失其母也儻乎若¶行而失其道也財用有餘而不
知其所自來¶飲食取足而不知其所從此謂徳人之容¶
　居行動靜也動靜無所容心故曰居無思¶行無慮也
<pb:KR5c0128_WYG_004-59b>
　不藏是非美惡佛家所謂不思¶善不思惡也共利共
　給與人同樂之意怊¶乎悵然之貌若嬰兒失母若行
　失道皆言¶其無意人世有不得已之意財用飲食皆¶
　致之不問言無心也徳人此之聖治髙一¶層矣¶<md:KR5c0128_HFL_014-023b>¶
願聞神人曰上神乘光與形滅亡此謂照曠¶致命盡情
天地樂而萬事銷亡萬物復情此¶之謂混㝠¶
　上神言其神騰躍而上也出乎天地之外¶日月之光
　反在其下故曰乘光與形滅亡¶言雖有身似無身矣
<pb:KR5c0128_WYG_004-60a>
　照曠者言大昭晰也¶致命極乎天命也盡情者盡其
　性中之情¶也此情字與孟子乃若其情則可以為善¶
　同以天地之道自樂而萬事無所累於我¶故曰天地
　樂而萬事銷亡復情復於實理¶<md:KR5c0128_HFL_014-024a>¶也萬物皆復於實理
　則與我為一矣混㝠¶即渾淪也即所謂渾沌氏也神
　人比之徳¶人又髙一層如此分别葢謂古帝王之上¶
　更自有不可及者¶
門無鬼與赤張滿稽觀於武王之師赤張滿¶稽曰不及
<pb:KR5c0128_WYG_004-60b>
有虞氏乎故離此患也門無鬼曰¶天下均治而有虞氏
治之邪其亂而後治之¶與赤張滿稽曰天下均治之為
願而何計以¶有虞氏為有虞氏之藥⬤也秃而施髢病
而¶求醫孝子操藥以修慈父其色燋然聖人羞¶<md:KR5c0128_HFL_014-024b>¶之¶
　滿稽之言以征伐不及於揖遜因無鬼之¶問又併與
　有虞氏非之言天下皆願於治¶因有虞氏治之而反
　以為累也無⬤何以¶藥不秃何用髢不病何用醫葢
　言喚作治¶天下便是病了無為而治則無病也孝子¶
<pb:KR5c0128_WYG_004-61a>
　為父操藥其色終是不樂不若父之無病¶也故聖人
　以為有心於治天下則可愧矣¶其言雖不正譬喻處
　亦竒特修進也與羞¶同古字通用羞之羞恥也¶<md:KR5c0128_HFL_014-025a>¶
至徳之世不尚賢不使能上如標枝民如野¶鹿端正而
不知以為義相愛而不知以為仁¶實而不知以為忠當
而不知以為信蠢動而¶相使不以為賜是故行而無迹
事而無𫝊¶
　舉世淳一未有賢能之名故曰不尚賢不¶使能標枝
<pb:KR5c0128_WYG_004-61b>
　枯枝也但見其枝不見其葉故¶曰標枝野鹿標枝皆
　是無情無欲之喻端¶正修身也相愛相親也相與以
　實誠也由¶心之謂忠當事事得其當也端正而下四¶
　不知言當時未有仁義忠信之名也蠢動¶<md:KR5c0128_HFL_014-025b>¶有生之民
　也相使相友助也不以為賜者¶不以為恩也行而無
　迹事而無𫝊是當時¶未有是非毁譽之事也此皆形
　容太古之¶世¶
孝子不䛕其親忠臣不諂其君臣子之盛也¶親之所言
<pb:KR5c0128_WYG_004-62a>
而然所行而善則世俗謂之不肖¶子君之所言而然所
行而善則世俗謂之不¶肖臣而未知此其必然邪世俗
之所謂然而¶然之所謂善而善之則不謂之導䛕之人
也¶然則俗故嚴於親而尊於君邪謂已導人則¶<md:KR5c0128_HFL_014-026a>¶勃然作
色謂已䛕人則怫然作色而終身導¶人也終身䛕人也¶
　不䛕不諂能諌其君父也隨其所言以為¶然隨其所
　行以為善不知諌者也在君親¶則以諌者為是以不
　諌者為非而我之於¶世隨其所善者而為之隨其所
<pb:KR5c0128_WYG_004-62b>
　以為是者¶而是之則世俗反嚴於君親乎此意葢言¶
　今人之所謂道皆世俗之所同是者非獨¶得於巳而
　與造物為徒者也導順也䛕諂¶也我之所謂道只與
　世俗同則是我之所¶<md:KR5c0128_HFL_014-026b>¶為亦導䛕世俗而已矣若人加
　以導䛕之¶名則我必不恱而終身所為不免導䛕言¶
　其不能異於世俗也聖人以天下通行者¶為道而莊
　子以為道必出於一世之上故¶以古之帝王與聖賢
　皆作下一等看乃如¶此發明一段筆勢瀾翻信不可
<pb:KR5c0128_WYG_004-63a>
　及然其言¶亦太過矣¶
合譬飾辭聚衆也是終始本未不相坐垂衣¶裳設采色
動容貌以媚一世而不自謂導䛕¶與夫人之為徒通是
非而不自謂衆人愚之¶<md:KR5c0128_HFL_014-027a>¶至也¶
　合其譬者言合天下譬喻以立説也飾辭¶者言修飾
　其言辭也聚衆者言聚天下之¶學者而歸已也觀其
　初心要髙於一世要¶其終也不能離於當世之人是
　其終始本¶末不相照應矣故曰不相坐猶不相當也¶
<pb:KR5c0128_WYG_004-63b>
　垂衣裳設采色動容貌言儒者之衣冠也¶采色文章
　也循循以誘誨學者故以為媚¶一世此皆譏吾聖人
　之意已之所是學於¶我者皆以為是已之所非學於
　我者皆以¶<md:KR5c0128_HFL_014-027b>¶為非學於我者皆流俗之庸人也我之是¶
　非與彼通同則亦流俗之人矣既與庸人¶為徒而不
　自謂為庸人是至愚而無見者¶也莊子之意葢以其
　所獨得者人皆不知¶故已與人異遂有此憤悱之言
　非正論也¶
<pb:KR5c0128_WYG_004-64a>
知其愚者非大愚也知其惑者非大惑也大¶惑者終身
不解大愚者終身不霛三人行而一¶人惑所適者猶可致
也惑者少也二人惑則¶勞而不至惑者勝也而今也以
天下惑予雖¶有祈向不可得也不亦悲乎大聲不入於
里¶<md:KR5c0128_HFL_014-028a>¶耳折楊皇華則嗑然而笑是故髙言不止於¶衆人之
心至言不出俗言勝也以二缶鐘惑¶而所適不得矣而
今也以天下惑予雖有祈¶嚮其庸可得邪知其不可得
也而强之又一¶惑也故莫若釋之而不推不推誰其比
<pb:KR5c0128_WYG_004-64b>
憂¶
　終身不解不靈只言其不自知也祈向趨¶向也三人
　同行而二人皆惑猶且勞苦而¶行不至今天下皆惑
　於其説我雖獨有所¶趨向何以回一世哉此予字莊
　子自道也¶折楊皇華里巷之曲名也大聲古樂也喻¶<md:KR5c0128_HFL_014-028b>¶
　其至髙之論也不止於衆人之心者與之¶説不入也
　折楊皇華比俗言也俗言勝則¶至言𨼆矣垂踵者垂
　其足而坐不肯行也¶二垂踵惑者即前言二人惑也
<pb:KR5c0128_WYG_004-65a>
　所適不得¶即前言勞不至也傳寫之誤以垂為缶以¶
　踵為鐘皆不可解以前句證後句合作垂¶踵分明知
　其不可得而强之又一惑也此¶自歎之言謂我既知
　其不可告語而欲强¶以語之是我又添一惑也釋之
　舎去也不¶推不必推説也比近也付之不言則不近¶<md:KR5c0128_HFL_014-029a>¶
　於憂矣此自解之言¶
厲之人夜半生其子遽取火而視之汲汲然¶唯恐其似
已也¶
<pb:KR5c0128_WYG_004-65b>
　厲人惡人也中間添一之字猶前言驪之¶姬也此是
　其文法也惡人生子恐其似已¶是自知其惡也彼且
　自知而世之惑者皆¶不自知則不如厲人矣以前⬤
　大惑終身¶不解大愚終身不靈又如此譬説兩句而¶
　不結斷此皆是弄筆處¶
百年之木破為犧樽青黄而文之其斷在溝¶<md:KR5c0128_HFL_014-029b>¶中比犧樽
於溝中之斷則美惡有間矣其於¶失性一也跖與曽史
行義有間矣然其失性¶均也且夫失⬤有五一曰五色
<pb:KR5c0128_WYG_004-66a>
亂目使目不¶明二曰五聲亂耳使耳不聦三曰五臭薫
鼻¶困惾中顙四曰五味濁口使口厲爽五曰趣¶舍滑心
使性飛揚此五者皆生之害也而楊¶墨乃始離跂自以
為得非吾所謂得也夫得¶者困可以為得乎則鳩鶚之在
於籠也亦可¶以為得矣¶
　其㫁在溝中者破為犧樽之餘者也同此¶<md:KR5c0128_HFL_014-030a>¶一木或為
　犧樽或棄溝中榮辱雖不同必¶竟皆是枯木矣此
　與臧穀亡羊處意同五¶色五聲五臭五味皆人力為
<pb:KR5c0128_WYG_004-66b>
　之故以為亂¶性以此四者與趣舍並言所以抑之也
　困¶惾衝逆人也中顙自鼻而通於顙也濁口¶汙其口
　也厲爽乖失也趣舍是非好惡也¶以趣舍而汨亂其
　心則自然之性失矣故¶曰趣舍滑心使性飛揚楊墨
　之學趣舍滑¶心者也而乃自以為能彼以其説自困
　¶而乃曰自得以此為自得則禽獸在籠中亦¶<md:KR5c0128_HFL_014-030b>¶為自得矣
　貶之之甚也¶
且夫趣舍聲色以柴其内皮弁鷸冠搢笏紳¶修以約其
<pb:KR5c0128_WYG_004-67a>
外内支盈於柴柵外重纒繳睆睕¶然在纒繳之中而自
以為得則是罪人交臂¶厯指而虎豹在於囊檻亦可
以為得矣¶
　以其趣舍形諸言語見諸顔色與人争是¶非胸次為
　之梗礙故曰趣舍聲色以柴其¶内皮弁鷸冠搢笏紳
　修皆儒者之服也衣¶服必以禮强自拘束故曰以約
　其外搢笏¶執也紳脩長帶也其在於内也支塞充盈¶<md:KR5c0128_HFL_014-031a>¶
　如柴柵然言胸中不自在也外為禮文束¶縳如罪人
<pb:KR5c0128_WYG_004-67b>
　被束縳然纆繳繩縛也睆睆目¶視之貌人見其自苦
　如在束縛之中而彼¶自以為得是罪囚之人與囊檻
　之虎亦以¶為自得乎極口以詆楊墨亦已甚矣交臂¶
　束其手也歴指繩縛其手而指可數也囊¶與檻並言
　亦猶俗言胡孫入布袋也¶¶¶
　
　
　莊子口義卷四
